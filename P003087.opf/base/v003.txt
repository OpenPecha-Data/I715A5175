༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN8147
n/a
ImageGroup: |13CN8166
ISBN: n/a
Title:
Maĉ 5 ws'9551
L(33-50 )
sgo bzhi mdzod Inga'i yang bcud/[ (33-50)]
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
Date:
n/a
n/a
I 18
18
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



d-s
སྒོ་བཞི་མཛོད་ལྔའི་ཡང་བཅུད།
དེབ་ལྔ་བཅུ་པ། སུམ་བརྒྱ་པའི་འགྲེལ།
སི་ཁྲོན་དུས་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP数据
乘论:全2册:藏文元旦平措主编,一成都:
四川民族出版社, 2014.12
(藏族典籍精选)
ISBN 978-7-5409-5633-2
I. 0乘… I. 0元…0密宗-佛经-藏语
NOB946.6
中国版本图书馆CIP数据核字(2014) 第255145号
藏族典籍精选
乘 论 (49-50卷)
CHENGLUN
元旦平措主编
项目策划 阿旺泽仁扎西
责任编辑扎西
责任校对阿斯加
封面设计 陆城
技术设计 宁杜
出版发行 四川党建期刊集团·四川民族出版社
地 址 成都市三洞桥路12号
成品尺寸 170mmx240mm
印 数 1-2000册
印张 20.75
数 245千
成都蜀通印务有限责任公司
次 2014年12月第一版
次 2014年12月第一次印刷
书 号 ISBN 978-7-5409-5633-2
定 价 85.00元(49-50卷)
印字印版印书定
次次
版权所有·翻印必究
དཔེ་སྐྲུན་གྱི་བདག་དབང་འདི་གར་ཡོད་པས་པར་
བཤུས་བྱས་ན་ཁྲིམས་ཀྱི་ཆད་པ་ཕོག་ངེས་ཡིན།



དཔེ་སྐྲུན་གསལ་བཤད།
སས་ལསབ་
དེ་ཡང་ལོ་རྒྱུས་ཀྱི་མིག་རྒྱང་གིས་གཞིགས་ན་སྒང་པ་བོད་ཀྱི་དཔལ་ཡོན་གྱི་
འབྱུང་ཁུངས་སམ་དབུ་ཕྱོགས། གནས་ལུགས་དངོས་ལ་དམིགས་ན་ཁ་བ་རི་པའི་འོད་
སྟོང་འཕྲོས་པའི་སྲོལ་རྒྱུན་རིག་གནས་ཀྱི་མ་གདན་དུ་གྲུབ་པའི་གཡུང་དྲུང་བོན་
ལུགས་ཀྱི་བཀའ་དང་དགོངས་འགྲེལ་འདི་ཀོ་རྒྱ་ཆེ་ཞིང་གཏིང་ཟབ་པ་བརྗོད་ལས་
འདས་པ་ཞིག་མཆིས་མོད། དེ་རྣམས་ལས་བཀའ་ལ་བསྡུས་ཏེ་བརྗོད་ན་རྫོགས་ཆེན་
གྱི་གཞུང་གཙོ་བོར་སྟོན་པའི་བོན། དཔོན་གསས་མན་ངག་ལུང་གི་བོན། མོ་རྩིས་
གཏོ་དཔྱད་གཙོ་བོར་སྟོན་པའི་བོན། ཆབ་ནག་སྲིད་པ་རྒྱུད་ཀྱི་བོན། གསང་སྔགས་ཀྱི་
རྒྱུད་སྡེ་གཙོ་བོར་སྟོན་པའི་བོན། ཆབ་དཀར་དྲག་པོ་སྔགས་ཀྱི་བོན། ཕར་ཕྱིན་ཐེག་
པའི་གཞུང་གི་བོན། འཕན་ཡུལ་རྒྱས་པ་འབུམ་གྱི་བོན། སྣང་སྲིད་ཆགས་འཇིག་སྟོན་
པའི་བོན། མཐོ་ཐོག་སྤྱི་རྒྱུགས་མཛོད་ཀྱི་བོན་བཅས་སུ་འདུས་ལ། དེའང་བསྡུས་ན་
སྒོ་བཞི་མཛོད་ལྔ་སྟེ། འཕན་ཡུལ་འབུམ་གྱི་བོན་སྒོ་དང་། ཆབ་དཀར་དྲག་པོ་སྔགས་
ཀྱི་བོན་སྒོ། ཆབ་ནག་སྲིད་པ་རྒྱུད་ཀྱི་བོན་སྒོ། དཔོན་གསས་མན་ངག་ལུང་གི་བོན་
སྒོ། མཐོ་ཐོག་སྤྱི་རྒྱུགས་མཛོད་ཀྱི་བོན་སྒོ་བཅས་སུ་འདུས་སོ། །འདིར་ཡང་སྒོ་བཞི་
མཛོད་ལྔའི་ཡང་བཅུད་ཅེས་པ་སྟེ། དཔལ་གཤེན་བསྟན་ཀོ་རྒྱལ་དགོན་བདེ་ཆེན་



སྒོ་བཞི་མཛོད་ལྔའི་ཡང་བཅུད།
ཀུན་གྲགས་གླིང་ནས་གཡུང་དྲུང་བོན་གྱི་རིག་གཞུང་རྒྱ་མཚོ་ལས་དེང་གི་འདུས་
སྡེ་ཁག་གི་བཤད་གྲྭར་འཆད་ཉན་ལ་རྒྱུགས་ཆེ་བའི་གཞུང་ལུགས་གྲགས་ཅན་རྗེ་
རིན་པོ་ཆེའི་ཚད་མ་རྣམ་འབྱེད་འཕྲུལ་སྒྲོན། མཁན་ཆེན་ཉི་མའི་བསྡུས་གྲྭ། མཁན་
ཆེན་ཉི་མ་དང་། ཡོངས་འཛིན་རྣམ་དག་འོད་ཟེར་ཟུང་གི་ཕར་ཕྱིན་རྣམ་བཤད། མེ་
སྟོན་གྱི་དབུ་མ་བདེན་གཉིས། རྗེ་རིན་པོ་ཆེའི་མཛོད་འགྲེལ་དང་འདུལ་གཞུང་སྐོར།
ཡོངས་འཛིན་བསྟན་རྣམ་པའི་གསང་སྔགས་བཀའ་འགྲེལ། བྲུ་རྒྱལ་བ་གཡུང་དྲུང་
གི་ཉམས་རྒྱུད་རྒྱལ་བའི་ཕྱག་ཁྲིད་དང་ཨ་ཁྲིད་སྐོར། དག་པོ་དྲན་པ་ནམ་མཁའི་
རྫོགས་པ་ཆེན་པོ་དྲང་དོན་དང་ངེས་དོན་སྐོར། རྫོགས་པ་ཆེན་པོ་ཞང་ཞུང་སྙན་རྒྱུད་
སྐོར། ཁྱུང་སྤྲུལ་འཇིགས་མེད་ཀྱི་བརྡ་སྤྲོད་སྐོར། མཁས་གྲུབ་ལུང་རྟོགས་རྒྱ་མཚོའི་
ནག་རྩིས་སྐོར། ཁྱུང་སློབ་ཚུལ་རྒྱན་པའི་སྙན་ངག་དང་སྐར་རྩིས་སྐོར། ཀུན་མཁྱེན་
ཉི་མའི་བཟོ་རིག་སྐོར། ཁྱུང་སྤྲུལ་གྱི་གསོ་རིག་ཉེར་མཁོ་དཔག་བསམ་ལྗོན་པའི་སྙེ་མ་
སོགས་བཀའ་དང་བཀའ་བརྟེན་གཉིས་སུ་གཏོགས་པའི་གཞུང་ལུགས་སྣ་ཁ་བརྒྱད་ཅུ་
གྱ་གཉིས་(དཔེ་ཚན་བརྒྱ་དང་གྱ་གསུམ)ཕྱོགས་གཅིག་ཏུ་བསྒྲིགས་ཤིང་དེབ་ཕྲེང་སོ་
གཉིས་ཀྱི་བདག་ཉིད་ཅན་དུ་ངེད་དཔེ་སྐྲུན་ཁང་ནས་ཐེངས་དང་པོར་པར་དུ་བསྐྲུན་
ཅིང་འགྲེམས་སྤེལ་བྱས་པ་ལ་རྒྱ་ཆེ་བའི་ཀློག་པ་པོ་ནས་དགའ་བསུ་ཆེན་པོ་ཐོབ། ད་
ལན་ཡང་དེབ་ཕྲེང་སོ་གཉིས་ཐོག་ཏུ་དེབ་གྲངས་བཅོ་བརྒྱད་ཁ་བསྣན་ཏེ་ཁྱོན་སྡོམ་
དེབ་ཕྲེང་ལྔ་བཅུ་ཅན་དུ་ཐེངས་གཉིས་པར་དཔེ་སྐྲུན་བྱེད་པ་ལ། དེབ་ཕྲེང་སོ་གསུམ་
ནས་ལྔ་བཅུའི་ནང་དུ་གྱེར་བསྟན་ཉིན་མོར་བྱེད་པའི་མཁས་གྲུབ་བྱེ་བའི་གཙུག་རྒྱན་
འ་ཞ་བློ་གྲོས་རྒྱལ་མཚན་གྱི་བཀའ་འབུམ་ལག་ཏུ་ལོན་ནོ་ཅོག་དང་། རྨེའུ་མཁས་པ་



དཔེ་སྐྲུན་གསལ་བཤད།
དཔལ་ཆེན་གྱི་ཁམས་འགྲེལ། རྫོགས་ཆེན་ཡང་རྩེ་ལྟ་བ་ཐོག་བབ་ཀྱི་གཞུང་འགྲེལ་
གསལ་བྱེད་འཕྲུལ་གྱི་སྒྲོན་མེ། དྲན་པ་ཆོག་དྲུག ཀུན་འདུས་རྩ་རྒྱུད་དང་མཁས་
བཞིའི་ཕྱག་བཞེས། སེམས་སྨད་སྡེ་དགུ། རྫོགས་ཆེན་མུ་མེད་བདལ་པའི་གཞུང་དང་
འགྲེལ་བ། སྤྱི་རྒྱུད་ཆེན་པོ་ནམ་མཁའི་དཀར་པོ་ཡེ་ཁྲི་མཐའ་སེལ་གྱི་རྒྱུད། སྒ་སྟོན་
ཆེན་མོའི་ཐེག་རིམ་གྱི་རྣམ་བཤད་གསལ་བའི་མེ་ལོང་། བཀའ་བརྟན་སུམ་བརྒྱ་པའི་
རྩ་འགྲེལ་སོགས་ཕྱོགས་སྒྲིག་བྱས་ཡོད། ངེད་དཔེ་སྐྲུན་ཁང་ནས་གསུང་རབ་འདི་དག་
པར་དུ་བསྐྲུན་པར་ཞིབ་བཤེར་བྱས་པ་ལས་ཁྱད་ཆོས་འདི་དག་མཐོང་སྟེ། གཅིག་ནི་
དཔེ་ཚོགས་འདི་ཡི་བོད་རང་རྐྱའི་ཁྱད་ཆོས་ཏེ། དཔེ་ཚོགས་སུ་འཁོད་པའི་གཞུང་
ལུགས་དག་གི་རྩོམ་པ་པོ་ཡོད་དོ་ཅོག་ནི་ཞང་བོད་མཐོ་སྒང་རང་ས་ནས་བྱོན་པའི་
གདོང་དམར་བོད་ཀྱི་ཡབ་མྱེས་ཤ་སྟག་ཡིན་ཏེ། མི་ལོ་སུམ་སྟོང་དགུ་བརྒྱ་ཡར་སྔོན་
དུ་བྱོན་པའི་སྟོན་པ་གཤེན་རབ་མི་བོ་ཆེ་ནས་དེང་གི་དུས་འདིར་བཤད་སྒྲུབ་ཟུང་
གི་འཕྲིན་ལས་སྤེལ་མུས་སུ་མཆིས་པའི་ཡོངས་འཛིན་རིན་པོ་ཆེ་བསྟན་འཛིན་རྣམ་
དག་ཚང་གི་བར་དུ་ཉི་ཟླ་ལྟ་བུའི་མཁས་གྲུབ་དག་ཡིན། གཉིས་ནི་དཔེ་ཚོགས་འདི་
ཡི་ཁེབས་རྒྱ་ཆེ་བའི་ཁྱད་ཆོས་ཏེ། འདིར་འཁོད་གཞུང་རྣམས་གཡུང་དྲུང་བོན་གྱི་
མདོ་སྔགས་སེམས་གསུམ་ལ་ཁྱབ་ཅིང་། རིག་ཚན་ལྟར་དུ་ཕྱེ་ན་སྲོལ་རྒྱུན་ལྔ་ཕྲག་
ཟུང་གི་རིག་པ་ཡོངས་སུ་ཚང་བའོ། །གསུམ་ནི་དཔེ་ཚོགས་འདི་ཡི་དམིགས་འཛུགས་
གསལ་བའི་ཁྱད་ཆོས་ཏེ། སྤྱིར་གཞུང་ལུགས་འདི་དག་ནི་བོད་རང་སའི་མཁས་པས་
ལོ་རྒྱུས་ཀྱི་དུས་ཡུན་མི་འདྲ་བའི་ནང་དུ་བོད་རང་ཡུལ་ནས་བརྩམས་པ་ལེགས་པས།
དེང་གི་ཆར་འབྲེལ་ཡོད་མི་སྣས་ཡ་ཐོག་བོད་ཀྱི་ལོ་རྒྱུས་དང་། བོད་མིའི་འདུ་ཤེས་



སྒོ་བཞི་མཛོད་ལྔའི་ཡང་བཅུད།
འཛིན་སྟངས། བོད་ཀྱི་སྤྱི་ཚོགས་འཕོ་འགྱུར། བོད་མིའི་ཡུལ་སྲོལ་གོམས་གཤིས།
བོད་ཀྱི་ཤེས་རིག་གི་འཕེལ་རབས་སོགས་རྒྱུས་ལོན་ནམ་ཞིབ་འཇུག་བྱེད་པར་རིན་
ཐང་གཞལ་དུ་མེད་པའི་དཔྱད་གཞིའི་ཡིག་ཆར་སོང་ཞིང་། ཁྱད་པར་དུ་དཔེ་ཚོགས་
འདི་ཉིད་ནི་རྒྱལ་བ་སྨན་རི་བའི་རིང་ལུགས་དྲི་མ་མེད་པར་འཛིན་པའི་བཤད་སྒྲུབ་
འདུས་སྡེ་དག་གི་དགེ་བཤེས་རབ་འབྱམས་པ་གསོ་སྐྱོང་བྱེད་པའི་བསླབ་གཞི་དང་
ཟུར་བལྟའི་ཡིག་ཆར་དམིགས་ནས་ཆེད་དུ་བསྒྲིགས་པ་ལགས་པས་དཔེ་ཚོགས་ཀྱི་
མཚན་དུའང་སྒོ་བཞི་མཛོད་ལྔའི་ཡང་བཅུད་དེ་ཞྭ་དཀར་གཡུང་དྲུང་བོན་གྱི་ཆེས་
མཐོའི་སློབ་གཉེར་བར་ཉེར་མཁོའི་ཡིག་ཆ་ཞེས་གསོལ་བ་བཅས་སོ། །
ཞེས་སྒོ་བཞི་མཛོད་ལྔའི་ཡང་བཅུད་ཅེས་པའི་དཔེ་ཚོགས་ཀྱི་དཔེ་སྐྲུན་གསལ་
བཤད་དུ་གུས་ཕྲན་ཨ་སྔགས་ཚེ་རིང་བཀྲ་ཤིས་སམ་བརྡ་སྤྲོད་བཏགས་མིང་དུ་སྒྲ་
དབྱངས་སྨྲ་བའི་རྡོ་རྗེར་འབོད་པས་སྤྱི་ལོ་༢༠༡༤ལོའི་ཟླ་༡༠ཚེས་༢༣ཉིན་སྤོས་ངད་
ལྡང་བའི་གྲོང་ནས་ཡང་བསྐྱར་དུ་སྦྱར་བ་དགེའོ།།



གླེང་གཞི། ་་
དེ་ཡང་བསྐལ་བཟང་སངས་རྒྱས་སྟོང་གི་ཐུ་བོ་བརྒྱ་པའི་མགོན་པོ་ཁྲི་གཙུག་
རྒྱལ་བ་མཆོག འཛམ་བུ་གླིང་དུ་གང་འདུལ་སྤྲུལ་པའི་སྐུ་རུ་བསྟན་ཞིང་། འདུལ་
བར་བྱེད་པའི་འཕྲུལ་ངག་བདེན་པའི་བོན་སྒོ་མཐའ་ཡས་གསུངས་པ་དག་ལས།
གདུལ་བྱའི་བློ་སྟོབས་ཐེག་པའི་དབང་དུ་བྱས་ན་རིམ་པ་དགུར་འདུས་ཏེ། བློ་ཐ་མའི་
ཐ་མ་ལ་ཕྱྭ་གཤེན་ཐེག་པ་དང་། ཐ་མའི་འབྲིང་ལ་སྣང་གཤེན་ཐེག་པའི་བོན་སྒོ། ཐ་
མའི་རབ་ལ་འཕྲུལ་གཤེན་ཐེག་པའི་བོན་སྒོ་བཅས་ཐ་མའི་དབང་དུ་བྱས་ན་གསུམ་
དང་། འབྲིང་གི་ཐ་མར་སྲིད་གཤེན་ཐེག་པའི་བོན་སྒོ་དང་། འབྲིང་གི་འབྲིང་ལ་
དགེ་བསྙེན་ཐེག་པའི་བོན་སྒོ། འབྲིང་གི་རབ་ལ་དྲང་སྲོང་ཐེག་པའི་བོན་སྒོ་བཅས་
འབྲིང་གི་སྐོར་གསུམ་དང་། རབ་ཀྱི་ཐ་མ་ལ་ཨ་དཀར་ཐེག་པའི་བོན་སྒོ་དང་། རབ་
ཀྱི་འབྲིང་ལ་ཡེ་གཤེན་ཐེག་པའི་བོན་སྒོ། རབ་ཀྱི་རབ་ལ་རྫོགས་པ་ཆེན་པོའི་བོན་སྒོ་
སྟེ་རིབ་ཀྱི་བོན་སྒོ་རྣམ་པ་གསུམ་སྟེ་གངས་ཅན་བོན་སྐོར་ལྟར་རོ། །འགྲོ་བའི་སེམས་
རྒྱུད་ཀྱི་ཉོན་མོངས་པ་ལ་ལྟོས་ན་སྒོ་བཞི་མཛོད་ལྔ་སྟེ། འདོད་ཆགས་ཀྱི་གཉེན་པོ་
འཕན་ཡུལ་འབུམ་གྱི་བོན་སྒོ་དང་། ཞེ་སྡང་གི་གཉེན་པོ་ཆབ་དཀར་སྔགས་ཀྱི་བོན་
སྒོ་དང་། གཏི་མུག་གི་གཉེན་པོ་དཔོན་གསས་མན་ངག་གི་བོན་སྒོ་དང་། གསུམ་ཆ་



སྒོ་བཞི་མཛོད་ལྔའི་ཡང་བཅུད།
སྙོམས་པའམ་ཁ་ཚང་བའི་གཉེན་པོ་མཐོ་ཐོག་མཛོད་གསུངས་པ་ཡིན། ཡང་དམིགས་
བསལ་གཡུང་དྲུང་བོན་གྱི་ལུགས་མཆོག་ཏུ་གྱུར་པའི་དབང་དུ་གཏོང་ན་ཕྱི་ནང་
གསང་གསུམ་སྟེ། སྤང་ལམ་གཙོ་བོར་སྟོན་པ་ཕྱི་རྒྱུད། བསྒྱུར་ལམ་གཙོ་བོར་སྟོན་པ་
ནང་རྒྱུད། གྲོལ་ལམ་གཙོ་བོར་སྟོན་པ་གསང་རྒྱུད་ཀྱི་བོན་བཅས་སོ། །ད་ལན་འདིར་
སྒོ་བཞི་མཛོད་ལྔའི་ཡང་བཅུད་ཅེས་སུ་འབོད་པའི་བོན་སྡེ་ཆེན་པོ་འདི་ཉིད་ནི། གོང་
ལྟར་ཐེག་པ་རིམ་དགུའམ། སྒོ་བཞི་མཛོད་ལྔ། ཕྱི་ནང་གསང་གསུམ་གྱི་གཞུང་ལུགས་
རྣམས་ལས་འགའ་ཞིག་ཕྱོགས་གཅིག་ཏུ་སྡོམ་པ་ཡིན་ལ། གཞུང་འདིར་བཀའ་དང་
བཀའ་བརྟེན་གཉིས་སུ་འདུས་ཡོད། སྤྱིར་ན་གཡུང་དྲུང་གི་བོན་རིན་པོ་ཆེ་དག་ནི་
རྒྱ་ཆེ་ཞིང་གཏིང་ཟབ་པས་ཕལ་གྱིས་རྟོག་དཔྱོད་ཀྱི་ཡུལ་ལས་འདས་མོད། འགྲོ་བའི་
བསོད་ནམས་བཟང་པོ་ལ་བརྟེན་ནས་ཁ་བ་རི་པའི་ཞིང་ཁམས་འདིར་དར་ཞིང་རྒྱས་
པས། སྔོན་དུས་སུ་གྲུབ་པའི་རིག་འཛིན་འཕགས་མཆོག་མཁའ་ལ་སྐར་ཚོགས་བཀྲ་
བ་བཞིན་བྱོན་ལ། བོད་འབངས་རྣམས་ཀྱང་བདེ་སྐྱིད་ཀྱིས་འཚོ་ཞིང་། ལུགས་གཉིས་
ཀྱི་བསྐལ་པ་རབ་ཏུ་བཟང་ནའང་། བར་སྐབས་སུའང་བོད་མི་བློ་ཡང་པ་དང་། གདུལ་
བྱའི་ལས་འགྲིབ་པ། ཕྱི་ཡི་ཆབ་སྲིད་བཙན་པ་སོགས་ཀྱིས་ནུབ་པའི་འཕྲང་རིང་མང་
དུ་བརྒྱུད་མོད། ཉེ་བའི་ཆར་གོང་གི་སྡེ་ཚན་རྣམས་ཁ་ཚང་བར་འགྲོ་བའི་གཉེན་དུ་
བཞུགས། དེ་ལྟར་དུ་བཞུགས་པ་རྣམས་གང་ཟག་རང་ཉིད་ཀྱི་ལས་བསོད་ཀྱིས་གཞུང་
ལུགས་དག་ལ་འཕྲད་མིན་གྱི་སྐལ་པ་ནི་སྤྱིར་གཙོ་ཆེ་ཡང་། དངོས་སུ་བཞུགས་པར་
འགྱུར་བ་ནི་གཞུང་ལུགས་ཀྱི་མཐུན་རྐྱེན་མ་ལག་ཏུ་དམིགས་ཤིང་། གོ་ལའི་ཞིང་དུ་
བོན་གྱི་བཤད་སྒྲུབ་འདུས་པའི་སྡེ་དང་བོན་གྱི་རིག་གཞུང་ཞིབ་འཇུག་པ། དེ་བཞིན་



གླེང་གཞི།
བོད་རང་གི་གནའ་གཞུང་དོན་གཉེར་བའི་སློབ་མ་སོགས་ལ་ཁ་ཚ་དགོས་གཏུགས་
་དང་། དུས་ཐོག་གི་སྦྲང་ཆར་ལྟར་གྱུར་རེ་དང་བཅས་པ་ཡིན། གཞུང་ལུགས་ཆེན་པོ་
འདི་དག་ལས་གནའ་བོའི་བོད་མིའི་འདུ་ཤེས་འཛིན་སྟངས་དང་། ཡུལ་སྲོལ་གོམས་
གཤིས། དད་མོས་སེམས་ཁམས་སོགས་རིམ་པར་མཐོང་བས་ན་བོད་ཀྱི་ཐུན་མིན་
ཤེས་རིག་གི་བྲོ་བ་ཡང་མྱོང་པར་འགྱུར། ད་སྔོན་གྱི་དཔེ་གཞུང་སྟེ “སྒོ་བཞི་མཛོད་
ལྔའི་ཡང་བཅུད” དེབ་ཕྲེང་སོ་གཉིས་པ་དངོས་སུ་བོན་གྱི་བཤད་གྲྭ་བའི་སློབ་མ་
རྣམས་ཀྱི་ཕྱག་ཏུ་ཕུལ་ཟིན་ལ། ད་ལན “སྒོ་བཞི་མཛོད་ལྔའི་ཡང་བཅུད” ཀྱི་དེབ་
ཕྲེང་གཉིས་པ་དེབ་གྲངས་བཅོ་བརྒྱད་ཡོད་པའི་ནང་། བོན་གྱི་སྤྱན་ལྡན་ཆེན་མོ་འགྲོ་
མགོན་བློ་གྲོས་རྒྱལ་མཚན་གྱི་གསུང་འབུམ་དེབ་ཕྲེང་བདུན་ཡོད་པ་ལས། སོ་གསུམ།
རྫོགས་ཆེན་གྱི་སྐོར། སོ་བཞི། དབལ་གསས་འགྲེལ། སོ་ལྔ། ཕྱག་བཞེས་སྐོར། སོ་
དྲུག བསེན་ཐུབ་འགྲེལ། སོ་བདུན། ཚད་མ་ཀུན་བཏུས། སོ་བརྒྱད། ས་ལམ་གྱི་འགྲེལ། །
སོ་དགུ མཛོད་འགྲེལ་བཅས་དང་། བཞི་བཅུ་དང་ཞེ་གཅིག མཁས་པ་དཔལ་ཆེན་
གྱི་ཁམས་འགྲེལ་སྟོད་སྨད་གཉིས། ཞེ་གཉིས་དང་ཞེ་གསུམ། རྫིའུ་རིག་པ་རང་ཤར་གྱི་
རྫོགས་པ་ཆེན་པོ་ལྟ་བ་ཐོག་བབ་གཞུང་འགྲེལ་སྟོད་སྨད་གཉིས། ཞེ་བཞི། སྙན་རྒྱུད་
དྲན་པ་ཆོག་དྲུག ཞེ་ལྔ། ཀུན་འདུས་རིན་ཆེན་རྩ་རྒྱུད་གཞུང་འགྲེལ་དང་། མཁས་
བཞིའི་ཕྱག་བཞེས། ཞེ་དྲུག རྫོགས་ཆེན་སེམས་སྨད་སྡེ་དགུ། ཞེ་བདུན། རྫོགས་ཆེན་
མུ་མེད་བདལ་པ། ཞེ་བརྒྱད། རྫོགས་ཆེན་ཡེ་ཁྲི་མཐའ་སེལ་ནམ་མཁའ་དཀར་པོའི་
རྒྱུད། ཞེ་དགུ། སྒ་སྟོན་ཚུལ་ཁྲིམས་རྒྱལ་མཚན་གྱི་ཐེག་འགྲེལ། ལྔ་བཅུ། རྒྱལ་རོང་བ་
རིན་ཆེན་རྒྱལ་མཚན་གྱི་སུམ་བརྒྱ་པའི་འགྲེལ་བཅས་དེབ་ཕྲེང་ལྔ་བཅུ་ཐམ་པ་ཡིན།



སྒོ་བཞི་མཛོད་ལྔའི་ཡང་བཅུད།
འདི་དག་ཆེས་དཔེ་དཀོན་ཡིན་པའི་ངེས་པ་མེད་ནའང་། མང་ཐོས་སྐྱེ་བོ་ཡོངས་ལ་
བོད་ཀྱི་རིག་གཞུང་བལྟ་བའི་ཆ་རྐྱེན་དང་དཔེ་རྒྱུད་འགྲེམ་སྤེལ་གྱི་དམིགས་པས་
ཕྱོགས་གཅིག་ཏུ་སྤུངས་པའོ།། །
ཞུ་དག་ཐད་འདི་ལོར་དུས་ཡུན་ཐུང་ཐུང་ནང་སྒྲུབ་པ་ཡིན་ཡང་། མཆེད་
གྲོགས་དགེ་བཤེས་རྣམ་གསུམ་གྱིས་ཕྱག་རོགས་གནང་བའི་མཐུ་དང་། ལྷག་པར་ངེད་
ཀོ་རྒྱལ་དགོན་པའི་བླ་མ་དགེ་བཤེས་གྲྭ་ཚང་བཤད་སྒྲུབ་འདུས་སྡེ་སུ་ཁོམ་གང་ཁོམ་
གྱིས་འབད་པ་བྱས་ནས་ལེགས་གྲུབ་བྱུང་བ་ཡིན། །
འོན་ཀྱང་ངེད་ཅག་སྐྱེས་ཐོབ་ཀྱི་ཤེས་རིག་དམན་ཁར་སྦྱང་སྟོབས་ཀྱི་བརྩོན་
པ་ཞན་པས་ད་དུང་སྐྱོན་དང་ནོར་འཁྲུལ་མི་ཉུང་བ་ཞིག་ཡོད་པ་གདོན་མི་ཟ་ཞིང་།
ང་ཚོ་ལ་དཀའ་ངལ་འཕྲད་པ་ནི། མ་དཔེ་ལ་ལ་ཞིབ་བསྡུར་བྱེད་ས་ཡང་དག་ཅིག་མ་
རྙེད་པ་དང་། ལ་ལར་མ་དཔེ་དུ་མ་ཡོད་ཀྱང་མ་དཔེ་ཚང་མ་གཅིག་མཚུངས་མིན་པ་
སོགས་ཀྱི་དཀའ་ལས་བྱུང་། །
ད་ལན་བསམ་གཞིག་དུ་མ་བཏང་སྟེ་དངོས་སུ་ནོར་བ་དག་ཐད་ཀར་བཅོས་
པ་དང་། ལྷག་པ་མར་འཐེན། ཆད་པ་ཡར་བཅུག་བྱས་པ་དང་། གོ་མི་ཐུབ་པའམ་
གོ་དཀའ་བ་དག་རང་སོར་བཞག་པ་ལས་བཟོ་བཅོས་གུག་རྟགས་ནང་བཞག་མེད།
ལྷག་པར་དུ་དཔེ་རྒྱུན་འགར་ཡོད་པའི་བརྡ་རྙིང་ངམ་བྲིས་ཚུལ་རྙིང་པ་འགའ་སྤྱི་
རྒྱུ་མེད་རྐོན་ལྟ་བུ་མ་བཅོས་པ་བཞག་ཡོད། གཞན་པའི་ཕྲད་དང་རྣམ་དབྱེ་སྐབས་
འགར་མཐུན་པ་དང་སྐབས་འགར་མི་མཐུན་པ་བྱུང་བ་གཅིག་གྱུར་གང་ཐུབ་བྱས་པ་
ཡིན། ཆེད་དུ་ཞུ་དགོས་པ་གཅིག་ནི། རང་རེ་བོན་གྱི་དཔེ་ཆ་ཁག་ནང་ཡོད་པའི་ཡོ་
་



གླེང་གཞི།
རཾ་སོགས་ལ་ཟླ་ཚེས་ཡོད་མེད་འབྲི་ཚུལ་དང་གཏམ་རྒྱུད་མང་པོ་ཡོད་ལ། དཔེ་རྙིང་
སོ་བཞག་བྱས་ན་གཅིག་གྱུར་བྱས་མེད། འདིའི་དོན་༧སྨྲ་དབང་ཡོངས་འཛིན་མཆོག་
ལ་བཀའ་འདྲི་ཞུས་པར་ང་སྒྲ་དང་མ་སྒྲ་གཉིས་ལ་ཟླ་ཚེས་ཀྱི་ཁྱད་པར་ཡིན་ཟེར་ཡ་
དེ་གཏམ་རྒྱུད་རེད། དཔེ་རྒྱུན་གང་གི་ནང་ནས་མཐོང་མ་བྱུང་ཁྱེད་རང་ཚོས་ཨོཾ་ལ་
ངེས་པར་དུ་ལྔ་ཚང་དགོས་པའི་དཔེ་ཆ་འདུག གཞན་པ་ལ་ཡོད་མེད་ཀྱི་གསལ་ཁ་
ཅན་གྱི་དཔེ་རྒྱུན་མ་མཐོང་བར་ཟླ་ཚེས་མེད་པ་གྱིས་ཤོག་གསུངས་པའི་བཀའ་གསུང་
ཡོད་པ་དང་། ངེད་ཚོས་ད་ལྟའི་བར་དུ་དཔེ་ཆ་མཇལ་རིགས་ནང་དེའི་དོན་མཇལ་མ་
བྱུང་བས་དཔེ་ཚོགས་འདིར་བཞུགས་ཚང་མ་མ་དཔེ་ལ་མ་ལྟོས་པར་གཅིག་གྱུར་དུ་
ཟླ་ཚེས་མེད་པ་བཟོས་ཡོད། ཡང་སྒྱུ་དང་བྲུ་ལྟ་བུ་བཟོ་བཅོས་མ་ཤེས་པས་བཞག་ཡོད།
སྨར་ཡིག་དང་དྲག་ཡིག་གི་རིགས་ཡོད་དོ་ཅོག་དཔེ་ཇི་བཞིན་ལག་བྲིས་དང་བསྐྱར་
དཔར་བྱས་ནས་རང་རང་གི་གནས་སུ་བཞག་པ་དང་། སྔགས་ཡིག་བརྩེགས་མའི་
རིགས་གློག་ཀླད་མཁས་པར་བཅོལ་ཏེ་དཔེ་ཇི་བཞིན་བཟོས་པ་ཡིན་བཅས་མཁྱེན་
ལྡན་རྣམ་པས་དགོངས་ལམ་ལ་འཇགས་པར་ཞུ།
ཞེས་གླེང་གཞིའི་ཚུལ་སྒོ་བཞི་མཛོད་ལྔའི་ཡང་བཅུད་དཔེ་སྒྲིག་ཚོགས་པས་
དཔལ་གཤེན་བསྟན་ཀོ་རྒྱལ་བདེ་ཆེན་ཀུན་གྲགས་གླིང་གི་དགོན་སྡེར་བྲིས།



དཀར་ཆག
་་............7
.....…....... 9
་༌་༌9
བབབ བ བ བ བ བ བ བ•བབབ བ བབབབ་
..............
.....…....…...............…........….......……....... 14
•ཟབ•བབབབབབབབ་བབབ་
སྔོན་འགྲོའི་དོན་བསྟན་པ། ་་་
གཞུང་དོན་ཀླད་ཀྱི་དོན་བསྟན་པ། ་་་་
མཆོད་བརྗོད་བཤད་པ། ..་་་་
དམ་བཅའ་བཤད་པ།
གཞུང་དངོས་འཆད་པ། -
སྡེ་སྣོད་སྤྱི་དོན་བཤད་པ།
བཤེས་གཉེན་བླ་མ་བསྟེན་ཚུལ་བསྟན་པ།
རྟེན་བྱེད་སློབ་མ་བཤད་པ། -
ཐུགས་བཟུང་ཚུལ་བཤད་པ།
བཀའ་དྲིན་ཞུ་ཚུལ་བཤད་པ།
ཡོན་ཏན་བརྗོད་པ། ས་
དལ་འབྱོར་རྙེད་དཀའ་བ་བསྟན་པ།
དལ་བ་བཤད་པ། -
འབྱོར་བ་བཤད་པ། ཡ་
ཐོབ་དཀའ་བ་བཤད་པ། -
---བབ............
..............༠༠༠༠. 34



སྒོ་བཞི་མཛོད་ལྔའི་ཡང་བཅུད།
“............................
ཟབ༠:44
............
བབས་བབབབ་བབ..........70
.................. 70
བབབབས་་་བཅས
ཆུད་མི་གསན་པ་བཤད་པ།
མི་རྟག་པ་བཤད་པ། .
ཕྱི་ཡི་མི་རྟག་པ་བཤད་པོ།
ནང་གི་མི་རྟག་པ་བཤད་པ། ས་
ཕྱི་ནང་ཐུན་མོང་གི་མི་རྟག་པ་བཤད་པ། .“་་་་
མཐུན་དཔེ་བཤད་པ། ཡ་་་་་་
བསྒོམ་པའི་ཡོན་ཏན་བཤད་པ། ས་ .......................
འཁོར་བའི་ཉེས་དམིགས་བསམ་པའི་ཡོན་ཏན་བཤད་པ། ཡ་་་་་་་་་་་་73
ཉེས་དམིགས་དངོས་བཤད་པ། ་་་་་་་་་་་་་
རིགས་དྲུག་སོ་སོའི་ཉེས་དམིགས་བཤད་པ། -
འཁོར་བ་སྤྱི་ཡི་ཉེས་དམིགས་བཤད་པ། ས་
ལས་ལས་བྱུང་བ་མདོ་བསྡུ་བ། -
དད་པ་བསྟན་པ། .ས་
དད་པའི་ངོ་བོ་བཤད་པ། ས་
བཙལ་ཐབས་བཤད་པ། -
.......... 106
དད་པ་སྐྱེ་ཚུལ་བཤད་པ།：
ལོག་པ་གསོ་ཚུལ་བཤད་པ།
དད་པའི་དབྱེ་བ་བཤད་པ། -
དད་པའི་བྱེད་ལས་བཤད་པ། ་་་་་
ཡོན་ཏན་བཤད་པ། ཡ་
བབབ་བབ་. 100
........
བ............... 105
........ 105
.......... 105
བ........... 108
...... 108
..... 111
........ 112
...…....112



དཀར་ཆག་
114
... 118
118
་་་་་་ 119
........... 121
་་་་་་་་་་་
བསབབ་བབབ་བ..: 1:32
བ་... 134
...... 135
བ•བབབབབབ་བཟ..….138
སྐྱབས་འགྲོ་བསྟན་པ། ཡ་
སྐྱབས་འགྲོའི་རྒྱུ་བཤད་པ། “
ངོ་བོ་བཤད་པ། ...་
ཕན་ཡོན་བཤད་པ།
བསླབ་བྱ་བཤད་པ།
ཞོར་འབྱུང་ལོག་རྟོག་དགག་པ་བཤད་པ། ས་
དགེ་སྡིག་སྤང་བླང་གི་རྣམ་བཞག་བསྟན་པ། -
ངོ་བོ་རྒྱས་པར་བཤད་པ། -
སྲོག་གཅོད་བཤད་པ། ཡ་
མ་བྱིན་པ་བཤད་པ། -
ལོག་གཡེམ་བཤད་པ།
རྫུན་བཤད་པ། ་་་་
ཕྲ་མ་བཤད་པ། ....
ཚིག་རྩུབ་བཤད་པ། “ས་
ངག་འཁྱལ་བཤད་པ། -
མངན་སེམས་བཤད་པ།
གདུག་སེམས་བཤད་པ། -
ལོག་ལྟ་བཤད་པ། ཡ་
ལས་ཀྱི་དབྱེ་བ་གཞན་བཤད་པ། ་་་་་
དུག་དང་ཡེ་ཤེས་བསྟན་པ།
བ...... 141
•....... 145
.............. 148
ཟབབབབ•བ•བ•བབ•. 150
...... 152
........................
བབབབ......155
བབ་བབ.... 157
བ.........159
•••བབབབ... 164
བབས་བབས..•བབབབབ...... 170



བ་བ་བ... 190
.................:197
སྒོ་བཞི་མཛོད་ལྔའི་ཡང་བཅུད།
རྩ་བའི་དུག་ལྔ་བཤད་པ། .
... .171
ཉེ་བའི་ཉོན་མོངས་བཤད་པ།
.......179
དེའི་ཉེས་པ་བཤད་པ། .....་
............. 181
དེ་སྤོང་ལུགས་བཤད་པ། ས་
183
ཉམས་ཚད་བཤད་པ། “
འཁོར་བའི་ངོ་བོ་རྟེན་འབྲེལ་བཤད་པ།
..…......…...... 191
གྲོལ་བྱེད་ཀྱི་ལམ་བཤད་པ། -
སེམས་བསྐྱེད་བཤད་པ། “
སེམས་བསྐྱེད་ཀྱི་ངོ་བོ་བཤད་པ།
རྒྱུད་ལ་སྐྱེ་ཐབས་བཤད་པ། .
དབྱེ་བ་བཤད་པ། -
ཚད་ངོས་བཟུང་བ།
............ 206
ཆོ་ག་བསྟན་པ། ཡ
བསླབ་བྱ་བཤད་པ། -
211
ཡོན་ཏན་བཤད་པ།
......…..221
བསམ་གཏན་ཞི་ལྷག་བསྟན་པ། -
་་.............224
དགོས་པ་མདོར་བསྟན་བཤད་པ། -
.............-225
སྐྱེ་བའི་རྒྱུ་བཤད་པ། “
......…...... 226
བསྐྱེད་པའི་ཐབས་བཤད་པ། ས་ ............…........-231
དངོས་གཞི་བཤད་པ། ཡ་
.........…....………..….... 234
................205
........ 207



དཀར་ཆག་
.....་བཟ••
243
.....244
......245
...... 246
... 246
བབབབབབབབ༌...247
•... 248
....... 249
བ་... 251
བོག་འདོན་ལས་སྐྱེ་ཚུལ་བཤད་པ། -
གྲུབ་པའི་ཚད་བཤད་པ། .
ལྷག་མཐོང་བསྟན་པ། -
འཇིག་རྟེན་གྱི་ལྷག་མཐོང་བཤད་པ། ..
འཇིག་རྟེན་ལས་འདས་པའི་ལྷག་མཐོང་བཤད་པ།
གཏན་ལ་དབབ་ཚུལ་གྱི་མཚོན་བྱེད་བཤད་པ།
ཐོབ་ན་སྒོམ་ཚུལ་བཤད་པ། ...
ཞི་ལྷག་ཟུང་འབྲེལ་དུ་འགྱུར་ཚུལ་བཤད་པ།
རྗེས་ཐོབ་བཤད་པ།
ཕན་ཡོན་བཤད་པ། -
ཤེས་རབ་བསྟན་པ། .
གང་ཟག་བདག་མེད་བཤད་པ།
གང་ཟག་བཤད་པ། ཡ་
དེའི་བདག་བཤད་པ། ཡ་
དེ་དགག་པ་བཤད་པ། -
བོན་གྱི་བདག་མེད་བསྟན་པ།
བོན་བཤད་པ།
དེའི་བདག་བཤད་པ། -
དེ་མ་གྲུབ་པོ་བཤད་པ། .
ཡོད་པར་མ་གྲུབ་པ་བཤད་པ། ..
.....254
བ....... 255
བ་བབ་བབ་བབས
-255
256
“....257
བ.....261
...... 261
-261
༌༌ 261
-261



སྒོ་བཞི་མཛོད་ལྔའི་ཡང་བཅུད།
270
271
273
-277
277
279
-281
•
བཟཅཐཐཐབཟཟབབབ•
མེད་པར་མ་གྲུབ་པར་བཤད་པ། ..ས་
དེ་ལས་གཞན་མ་གྲུབ་པར་བཤད་པ། -
མདོ་བསྡུ་བ་བསྟན་པ། ..
གདམས་པ་བསྟན་པ། .ས་
སྐྱེ་བ་སྔ་ཕྱི་ལས་ཀྱི་ཁྱད་པར་ལ་གདམས་པ། ས་
ཐོས་བསམ་སྒོམ་གསུམ་གདམས་པ། “
རང་སེམས་སྦྱང་ཞིང་གཞན་སེམས་སྲུང་བར་གདམས་པ། ཡ་
བྱང་ཆུབ་ལམ་བསྒྱུར་བར་གདམས་པ། ས་
མོས་མ་མོས་ཀྱི་ཁྱད་པར་་བཤད་པ། --་་་་་
འབྲས་བུ་ཐེ་ཚོམ་མེད་པར་གདམས་པ། “
གཞུང་རྫོགས་པའི་བྱ་བ་བསྟན་པ། -
ཉེས་སྐྱོན་བཤགས་པ་བཤད་པ། ་༌་
བསྔོ་བ་བཤད་པ། ས་
མཇུག་རྩོམ་བསྟན་པ། ས་
བསྒྲིགས་རྗེས་ཀྱི་གཏམ།
286
་་་་་༌301
•....... 303
........ 303
.....…... 304
...........306
“308
སྒྲི
311



བྱང་ཆུབ་སྒྲུབ་ཐབས་ཀྱི་བོན་ཚིགས་སུ་བཅད་པ་སུམ་བརྒྱ་
སུམ་ཅུ་པའི་ཏི་ཀ་གསལ་བའི་སྒྲོན་མེ་ཞེས་བྱ་བ་བཞུགས།
བྱང་ཆུབ་སྒྲུབ་ཐབས་ཀྱི་བོན་ཚིགས་སུ་བཅད་པ་སུམ་བརྒྱ་སུམ་ཅུ་པའི་འགྲེལ་
བ་གསལ་བའི་སྒྲོན་མེ་ཞེས་བྱ་བ། ཕྱོགས་བཅུའི་རྒྱལ་བ་རྒྱལ་སྲས་ཉན་ཐོས་སློབ་པ་
དང་བཅས་པའི་ཚོགས་ཐམས་ཅད་ལ་ཕྱག་འཚལ་ལོ།།
-
-
དཔག་མེད་བསྐལ་པར་ཚོགས་གཉིས་བསགས་པའི་མཐུས།།
མཁྱེན་བརྩེའི་ལུས་རྫོགས་གཞན་ཕན་ཕྲིན་ལས་ཀྱིས།།
གདུལ་བྱའི་འདོད་དགུ་ཚིམས་མཛད་དགེ་ལེགས་གཏེར།།
འགྲོ་བའི་ཡབ་གཅིག་རྫོགས་སངས་རྒྱས་ལ་འདུད། །
གང་གིས་སྲིད་ཞིའི་རྒུད་པ་འཕྲོག་བྱེད་ཅིང་།།
འཇིག་རྟེན་འཇིག་རྟེན་འདས་པའི་འབྱོར་བ་ཀུན།།
འབད་མེད་སྩོལ་མཛད་རྒྱལ་བའི་བསྟན་པ་དང་།།
བསྟན་འཛིན་རྣམས་ཀྱང་སྐྱེ་དགུའི་གཙུག་ན་རྒྱལ།།



སྒོ་བཞི་མཛོད་ལྔའི་ཡང་བཅུད།
ཤེས་བྱའི་གནས་ལ་བློ་གྲོས་རབ་འཇུག་པས།།
མཁྱེན་པའི་འོད་ཀྱིས་གསུང་རབ་གསལ་བར་བྱེད།།
བརྩེ་བའི་ཟེར་གྱིས་གདུལ་བྱ་སྨིན་པར་མཛད།
མཁས་པའི་དབང་པོས་ལེགས་གསུང་འདོམས་ལ་འདུད།།
བྱང་ཆུབ་སེམས་ཀྱི་ཐེག་སྟོབས་ཡོངས་རྫོགས་པས།།
གོ་འཕང་མཆོག་ཏུ་བགྲོད་པའི་བཞོན་པ་ཡིས།།
རང་གཞན་དམན་པའི་གནས་ལས་སྒྲོལ་མཛད་པ།།
རྩ་བའི་བླ་མ་བརྒྱུད་པ་བཅས་ལ་འདུད།།
རྗེ་བཙུན་སྨྲ་བའི་དབང་པོ་དེ་ཉིད་ཀྱིས།།
ཕན་བདེའི་གཏེར་གྱིས་འགྲོ་དབུགས་འབྱིན་སླད་དུ།།
གསུང་རབ་རྒྱ་མཚོའི་བཅུད་བསྡུས་ཡིད་བཞིན་ནོར།།
སྐལ་ལྡན་རྣམས་ལ་ལེགས་བཤད་དགའ་སྟོན་འགྱེད།།
དེ་ཡི་དགོངས་དོན་གོ་སླ་ཀུན་དྷའི་ཚལ།། ་
སྔོན་རབས་མཁས་དབང་ཟླ་འོད་ཤར་བས་ཕྱེས།།
ཟབ་དོན་སྙིང་པོ་ཆུ་སྐྱེས་ཟེའུ་འབྲུའི་ཚོགས།།
དེང་འདིར་བློ་གྲོས་ཉི་འོད་ཤར་བས་འབྱེད།།



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དེ་ཡང་དབང་པོ་མཆོག་དང་དམན་པ་ཡི།།
སྣོད་ལ་རིམ་པར་གང་འཚམས་གཞུང་གི་དོན།།
རང་རང་དགྱེས་པའི་ལམ་གྱི་ཚུལ་བསྟན་ནས།།
ལུང་རིག་མན་ངག་གནད་ཀྱིས་བཤད་པར་བྱ།།
ཉེས་ལེགས་འབྱེད་པའི་བློ་མིག་མི་གསལ་ཞིང་།།
ཕྱོགས་འཛིན་ཞེན་པས་བསླད་པའི་སྣང་ངོ་རུ།། ་
ལེགས་པར་བཤད་ཀྱང་གུས་པར་མི་འགྱུར་ནའང་།།
བློ་ལྡན་གྲོལ་བ་དོན་གཉེར་གུས་པས་ཉོན།།
འདིར་གང་དག་འཁོར་བ་དང་ངན་སོང་གི་སྡུག་བསྔལ་མཐའ་དག་ལས་གྲོལ་
ཞིང་། ཐར་པ་དང་ཐམས་ཅད་མཁྱེན་པའི་གོ་འཕང་ཐོབ་པར་འདོད་པའི་སྐལ་པ་དང་
ལྡན་པའི་དལ་འབྱོར་གྱི་མི་ལུས་ཐོབ་པ་རྣམས་ཀྱིས། དྲང་སྲོང་ཕུར་བུའི་རྗེས་འབྲང་
ལྟར་ཚེ་འདི་ཙམ་གྱི་བདེ་བའི་ཚོགས་ཁོ་ནར་སྒྲུབ་པ་དང་། དྲང་སྲོང་སེར་སྐྱ་དང་
གསང་བ་ལྟར་བདག་ཤེས་རིག་ལ་རྣམ་རྟོག་ཐིམ་པས་གྲོལ་བར་འདོད་པ་དང་། རྒྱལ་
དཔོག་པ་ལྟར་ཁྲུས་ལ་སོགས་པས་དག་པར་འདོད་པ་དང་། གཟེག་ཟན་པ་ལྟར་དབང་
ཕྱུག་ལ་སོགས་འཇིག་རྟེན་པ་ལ་སྲོག་གི་མཆོད་སྦྱིན་གྱིས་གྲུབ་པར་འདོད་པ་དང་། །
རྒྱལ་བ་དམ་པ་ལྟར་མེ་ལྔ་བརྟེན་པ་དང་། དབྱུ་གུ་གསུམ་པ་ལ་སོགས་ཚུལ་ཁྲིམས་
བརྟུལ་ཤུགས་ཀྱི་སྤྱོད་པས་གྲོལ་བར་འདོད་པ་ལ་སོགས་སྤྱོད་པ་ལ་དཀའ་སྤྱད་ཅི་



སྒོ་བཞི་མཛོད་ལྔའི་ཡང་བཅུད།
ཙམ་བྱས་ཀྱང་ལམ་ལོག་པ་ལ་ཞུགས་པས། འདོད་དོན་མི་འགྲུབ་པར་མ་ཟད་འཁོར་
བ་དང་ངན་སོང་གི་རྒྱུ་འབའ་ཞིག་ལས་མ་འདས་པས། རང་ལེགས་སུ་འདོད་པའི་
བློ་དང་ལྡན་པ་དག་གིས་ནི། སངས་རྒྱས་ཀྱི་བསྟན་པ་ཁོ་ན་ལ་ཞུགས་ནས་བླང་དོར་
གྱི་གནས་ལ་འཇུག་ལྡོག་བྱ་དགོས་ཏེ། གཏན་ཚིགས་ཀྱི་ཐིགས་པ་ལས། མུ་སྟེགས་
ཞེས་བྱ་བ་ནི། ལྟ་པ་ངན་པའི་མུ་ལ་ཞུགས་ནས་འཁོར་བའི་རྒྱ་མཚོ་ལ་སྟེགས་འཆོས་
པའོ། །འཁྲུལ་བའོ། །ལམ་ལོག་པའོ། །འཁོར་བ་ངན་སོང་གི་རྒྱུ་འབའ་ཞིག་གོ །ཞེས་
སོགས་དང་། དེ་བས་ན་སངས་རྒྱས་ཀྱི་བསྟན་པ་ལ་འཇུག་པར་བྱའོ། །ཞེས་གསུངས་
པ་བཞིན་ནོ། །སངས་རྒྱས་ཀྱི་བསྟན་པ་དེ་ཡང་ལུང་རྟོགས་གཉིས་ལས། དང་པོ་གསུང་
རབ་ལུང་གི་བསྟན་པ་ལ་ཐོས་བསམ་གྱིས་ཞུགས་ནས། སྤང་བླང་གི་གནས་ལ་མ་
རྨོངས་པར་བྱས་ནས་སྒོམ་བྱུང་གི་ཤེས་རབ་བསྐྱེད་དེ། མདོ་ལས། དང་པོ་འཛིན་
པའི་རྒྱུ་ལ་གླེགས་བམ་གཅེས། །ཞེས་དང་། གསང་བའི་ལྟ་རྒྱུད་ལས། དང་པོ་འཛིན་
པའི་ཤེས་རབ་ཀྱིས། །མིང་ལ་དམིགས་པ་རྙེད་པ་དང་། །བར་དུ་བསམ་པའི་ཤེས་རབ་
ཀྱིས། །མིང་དོན་ཡོངས་སུ་འབྲེལ་བ་དང་། །ཐ་མར་བསྒོམ་པའི་ཤེས་རབ་ཀྱིས། །དོན་
ཉིད་ལ་ནི་རབ་ཏུ་བསྡུད། །ཅེས་པ་ལྟར་རོ། །དེའི་དང་པོ་འཇུག་པའི་སྒོ་མ་ལོག་པ་ནི།
གསུང་རབ་རིན་པོ་ཆེ་རྣམས་ཡིན་ནོ། །དེ་ལ་ཡང་བཀའ་དང་བརྟེན་པ་གཉིས་ཡིན་ལ། །
བཀའ་གསུང་པ་པོ་སངས་རྒྱས་ཀྱི་ལོ་རྒྱུས། གསུང་པ་བཀའི་རང་བཞིན། དེ་ལ་བརྟེན་
པའི་རྒྱུད་འཛིན་དང་གསུམ་སྟེ། རྒྱས་པར་སྤྱི་དོན་ལོ་རྒྱུས་གཞན་དུ་གསལ་བ་ལས་
ཤེས་པར་བྱའོ། །ཁྱད་པར་དུ་གཞུང་འདི་ནི་རྩོམ་པ་པོ་ཚད་ལྡན་གྱིས་བཀའི་དགོངས་
འགྲེལ་དུ་བསྡེབས་པའི་བཀའ་བརྟེན་ཏེ། དེ་ཡང་རྩོམ་པ་པོ་ཚད་ལྡན་ནི། སློབ་དཔོན་



སུམ་བརྒྱ་པའི་འགྲེལ་ཉི་ཀ་གསལ་བའི་སྒྲོན་མེ།
མུ་ཆོ་ཡིན་པར་ལུང་དུ་བསྟན་ཏེ། མདོ་ལས། སྟོན་པའི་སྒྲོན་མ་མུ་ཆོ་ལྡེམ་དྲུག་སོང་། །
གསུང་རབ་བཀའ་རྒྱུད་ཤོད་ལ་འགྲོ་བ་ཐར་པར་དྲོངས། །ཞེས་དང་། སྟོན་པའི་བཀའ་
ལ་སློབ་དཔོན་བཀས་བརྟེན་ནས། །རིག་པས་མང་པོར་ཕྱེས་ཤིང་ཡོངས་སུ་རྒྱ་ཆེར་
སྤེལ། །ཞེས་གསུངས་པ་ལྟར། དེ་ལའང་སློབ་དཔོན་མུ་ཆོ་ནི་ཡོན་ཏན་ལྔ་དང་ལྡན་
པས་བཀའ་བརྟེན་རྩོམ་པར་བྱས་ཏེ། དེ་ཡང་ཤེས་རབ་ཀྱི་རྩལ་རྫོགས་པ། མངོན་ཤེས་
དྲུག་དང་ལྡན་པ། ཚིག་དོན་གྱི་སྡེབ་སྦྱོར་ལ་མཁས་པ། གོང་མའི་ལུང་བསྟན་ཐོབ་པ།
གཞན་དོན་དུ་ཐུགས་བསྐྱེད་དག་པ་སྟེ། རིམ་པ་ལྟར། ང་དང་དབྱེར་མེད་ཤེས་རབ་
རྩལ་ཤུགས་ཁྱོད་ལ་ཡོད། །ཅེས་དང་། མངོན་ཤེས་རྩལ་དྲུག་རྫོགས་པས་དྲུག །ཅེས་
དང་། སྲིད་པ་མུ་མེད་བོན་སྡེ་མཁྱེན་པས་མུ། །བསྐལ་པ་གྲངས་མེད་ཆོ་རབས་འདོན་
པས་ཚོ། །ཞེས་དང་། སླད་ཀྱི་སྟོན་པ་མ་བྱོན་བར་དུ་ནི། །བདག་གི་གདུང་སོབ་གྱིས་ལ་
སེམས་ཅན་ཁ་ལོ་བསྒྱུར། །ཞེས་པ་ལ་སོགས་དང་། སྐུ་ལྡེམ་ལྡེམ་འགྲོ་བའི་དོན་མཛད་
གསུངས་པའི་ཕྱིར་རོ། །རྗེས་འཇུག་གི་རྩོམ་པ་པོ་རྣམས་ལ་ཡང་ཡོན་ཏན་དེ་ལྔའི་ཆ་
མཐུན་ལྡན་ན་རྩོམ་པ་པོ་ཕུན་སུམ་ཚོགས་པའི་རྒྱུ་ཡིན་པར་བཤད་པས། གཞུང་འདི་
རྩོམ་པའི་རྗེ་བཙུན་ཆེན་པོ་ལ་ནི་ཡོན་ཏན་ལྔ་པོ་དེ་ཅི་ལྟ་བ་བཞིན་དུ་མངའ་སྟེ། རྒྱས་
པ་རྣམ་ཐར་ལས་ཤེས་པར་བྱའོ། །དེ་ལྟ་བུ་ན་གཞུང་འདི་ཆེས་ཡོངས་སུ་ལྷག་པའི་
བཀའ་བརྟེན་ཏེ། རྩོམ་པ་པོ་ཚད་ལྡན་གྱིས་རྒྱལ་བའི་བཀའ་ལ་བརྟེན་ནས་མཛད་
པའི་ཕྱིར་རོ། །དེ་ལྟ་བུའི་ཚད་ལྡན་གྱི་བསྟན་བཅོས་ཀྱིས་རྒྱུད་ཀྱི་ཉོན་མོངས་དང་ཉེས་
སྤྱོད་འཆོས་པ་དང་། ངན་འགྲོ་དང་སྡུག་བསྔལ་ལས་སྐྱོབ་པའི་ཡོན་ཏན་གཉིས་དང་
ལྡན་པ་ཡང་བཤད་དེ། རྣམ་བཤད་དུ། ཉོན་མོངས་དགྲ་རྣམས་མ་ལུས་འཆོས་པ་དང་། །



སྒོ་བཞི་མཛོད་ལྔའི་ཡང་བཅུད།
ངན་འགྲོའི་སྲིད་ལས་སྐྱོབ་བྱེད་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་
བཅོས་ཏེ། །གཉིས་པོ་འདི་དག་གཞན་གྱི་ལུགས་ལ་མེད། །ཅེས་གསུངས་སོ། །དེ་ལ་
བསྟན་བཅོས་སྤྱིར་དམན་མཆོག་གི་སྒོ་ནས་དབྱེ་ན་གསུམ་ཚན་གསུམ་སྟེ། དོན་མེད་
དོན་ལོག་དོན་མཆོག་ལྡན། །ཐོས་བརྩོན་བསྒྲུབ་པ་ལྷུར་ལེན་དང་། །སྙིང་མེད་ངན་
གཡོ་སྡུག་བསྔལ་སྤོང་། །བསྟན་བཅོས་སུམ་ཚན་གསུམ་དུ་འདོད། །ཅེས་གསུངས་
པ་ལས། འདི་ནི་ཕྱི་མ་རེའི་དོན་དང་ལྡན་པས་མཆོག་སྟེ། འདི་ལས་བཤད་པའི་དོན་
ཅི་ལྟ་བ་བཞིན་ཉམས་སུ་བླངས་ན་ཐར་པ་དང་ཐམས་ཅད་མཁྱེན་པ་ཐོབ་པས་དོན་
མཆོག་དང་ལྡན་པའི་ཕྱིར་དང་། ལམ་གྱི་གཙོ་བོར་བྱང་ཆུབ་ཀྱི་སེམས་གཉིས་གཞིར་
བྱས་པའི་ཚོགས་རྣམ་པ་གཉིས་ཉམས་སུ་ལེན་པའི་ཐབས་སྟོན་པས་སྒྲུབ་པ་ལྷུར་
ལེན་པ་དང་ལྡན་པའི་ཕྱིར་དང་། འཁོར་བ་དང་ངན་སོང་གི་སྡུག་བསྔལ་སྤང་པའི་
ཐབས་ནན་ཏན་དུ་བཤད་པའི་ཕྱིར་རོ། །བྱེད་ལས་ཀྱིས་དབྱེ་ན། རྒྱས་པ་དང་འཐོར་
བ་སྡུད་པའི་བཀའ་བརྟེན་དང་། ཟབ་པ་དང་བརླིང་བ་ཕྱེ་བའི་བཀའ་བརྟེན་དང་།
འཁྲུག་པ་དང་འདྲེས་པ་བསྡེབ་པའི་བསྟན་བཅོས་དང་གསུམ་ལས། འདི་ལ་གསུམ་
ཆར་ལྡན་ཏེ། རྒྱ་ཆེ་བ་དང་སོ་སོར་འཐོར་བའི་གསུང་རབ་ཐམས་ཅད་ཀྱི་དགོངས་
དོན་ཕྱོགས་གཅིག་ཏུ་བསྡུས་པའི་ཕྱིར་དང་། གོ་དཀའ་བའི་དོན་ཟབ་མོ་དང་། ཚིག་
བརླིང་པ་རྣམས་ཀྱི་དོན་གསལ་བར་བྱ་བའི་ཕྱིར་དང་། གདུལ་བྱ་སྣ་ཚོགས་པ་ལ་
ལྟོས་ནས་གསུངས་པའི་དབང་གིས་གོང་འོག་འཁྲུག་པ་དང་། དྲང་ངེས་དང་དགོངས་
ལྡེམ་འདྲེས་པ་རྣམས་དབང་པོ་དམན་འབྲིང་མཆོག་གསུམ་གྱི་ཉམས་སུ་ལེན་པའི་
གོ་རིམ་དུ་བསྡེབ་པས། བཤེས་གཉེན་བསྟེན་ཚུལ་ནས་བདག་མེད་ཀྱི་བར་རྒྱུད་ལ་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
སྔ་ཕྱིའི་རིམ་པས་བསྐྱེད་ཚུལ་དང་བསྟུན་ནས་བསྡེབ་པའི་ཕྱིར་རོ། །གསལ་བྱེད་ཀྱིས་
ཕྱེ་ན་འབྲུ་དོན་འགྲེལ་བ་དང་དགོངས་དོན་འགྲེལ་གཉིས་ལས་འདི་ནི་དགོངས་དོན་
འགྲེལ་བ་སྟེ། གསུང་རབ་སྤྱིའི་དགོངས་དོན་ཕྱིན་ཅི་མ་ལོག་པར་སྟོན་པའི་ཕྱིར་རོ།།
་ དེ་ལྟ་བུའི་ཁྱད་པར་དུ་འཕགས་པའི་གཞུང་འདི་འཆད་པར་བྱེད་པ་ལ་གསུམ་སྟེ།
མཆོད་པར་བརྗོད་ཅིང་བཤད་པར་དམ་བཅའ་བ་ཀླད་ཀྱི་དོན་དང་། བཤད་པར་བྱ་བའི་
གཞུང་དངོས་དང་། གཞུང་གི་མཇུག་རྫོགས་པར་བྱ་བ་དང་གསུམ་མོ། །དང་པོ་ལ་གཉིས།
མཆོད་པར་བརྗོད་པ་དང་། བཤད་པར་དམ་བཅའ་བའོ། །དང་པོ་ནི། གང་ཟག་དམ་པ་
རྣམས་ཀྱིས་བྱ་བ་གང་ལ་ཡང་བར་ཆོད་མེད་པར་མཐར་ཕྱིན་པར་བྱ་བའི་ཕྱིར་སྔོན་
དུ་ཡུལ་དམ་པ་ལ་སྐྱབས་སུ་གསོལ་ནས་འཇུག་པ་ལྟར། འདིར་དམ་པའི་སྤྱོད་པ་དང་
མཐུན་པ་གཞུང་འདི་རྩོམ་པའི་སྔོན་དུ་ཡུལ་དམ་པ་ལ་སྐྱབས་སུ་གསོལ་བ་ནི། སྐྱེ་མེད་
དོན་རྟོགས་བླ་མ་ཐུགས་རྗེ་ཅན། །ཤེས་རབ་སྲིད་འཛོམས་ཐབས་ལྡན་སངས་རྒྱས་དང་། །
འཕྲུལ་ངག་བོན་དང་སེམས་དཔའི་ཚོགས་རྣམས་ལ། །ཞེས་གསུངས་ཏེ། འདིར་མཆོད་
བརྗོད་ཀྱི་ཡུལ་བཞི་སྟོན་པས་འཁོར་འདས་ཀྱི་བོན་ཐམས་ཅད་དོན་དམ་པར་རང་གི་ངོ༌
བོ་ཉིད་ཀྱི་སྐྱེ་བ་མེད་པ་སྟོང་ཉིད་ཀྱི་དོན་རྟོགས་པའི་དོན་དམ་བྱང་ཆུབ་ཀྱི་སེམས་དང་།
སེམས་ཅན་ཐམས་ཅད་ལ་ཕྱོགས་རིས་མེད་པར་བུ་གཅིག་པའི་མ་ལྟར་བརྩེ་བའི་སྙིང་
རྗེའི་རྩ་བ་ཅན་གྱི་ཀུན་རྫོབ་བྱང་ཆུབ་ཀྱི་སེམས་ཏེ་བྱང་ཆུབ་ཀྱི་སེམས་གཉིས་ཐུགས་
རྒྱུད་ལ་འཁྲུངས་པའི་བླ་མ་དང་། ཤེས་རབ་ཆེན་པོས་མཚན་གྱི་ཡིད་ཡུལ་ན་ཐམས་
ཅད་མཚན་མ་མེད་པའི་དབྱིངས་སུ་རྟོགས་པ་དེ་ཉིད་ལ་ཡང་དང་ཡང་དུ་གོམས་པའི་
ཡེ་ཤེས་ཀྱི་ཚོགས་ཡོངས་སུ་རྫོགས་པའི་སྟོབས་ཀྱིས་སྲིད་པའི་དངོས་པོ་ཐམས་ཅད་



སྒོ་བཞི་མཛོད་ལྔའི་ཡང་བཅུད།
འཛོམས་པས་འཁོར་བའི་མཐའ་ལ་མི་གནས་ཤིང་། སྙིང་རྗེ་ཆེན་པོས་སེམས་ཅན་གྱི་
དོན་ལ་དམིགས་པའི་བསོད་ནམས་ཀྱི་ཚོགས་ཡང་ནས་ཡང་དུ་བསགས་པས་ཡོངས་
སུ་རྫོགས་པའི་སྟོབས་ཀྱིས། ཀུན་རྫོབ་ཏུ་གཟུགས་སྐུར་སྣང་ནས་སེམས་ཅན་འདྲེན་
པའི་ཐབས་སྣ་ཚོགས་པ་དང་ལྡན་པས་ཞི་བའི་མཐའ་ལ་མི་གནས་པའི་སངས་རྒྱས་
དང་། སངས་རྒྱས་སྤྲུལ་པའི་སྐུ་དངོས་སུ་མཐོང་བའི་དབང་མེད་པའི་གདུལ་བྱ་སྐལ་པ་
དམན་པ་རྣམས་ལ་ཉེས་ལེགས་འདོར་ལེན་གྱི་བསླབ་བྱ་བསྟན་པའི་ཐབས་ལ་འཕྲུལ་
གྱི་ཡི་གེ་སུམ་ཅུ་རྩ་བརྒྱད་ལ། སྐབས་སྦྱོར་གྱི་རྩ་བ་བྱས་ནས་སྒོ་བཞི་མཛོད་ལྔའམ་ཕྱི་
མཚན་ཉིད་ཀྱི་སྡེ་སྣོད་གསུམ་དང་། ནང་གསང་སྔགས་ཀྱི་རྒྱུད་སྡེ་བཞིའི་གསུང་རབ་
རྣམས་ཏེ། ལུང་གི་བོན་བརྗོད་པ་འདིས་འགོག་ལམ་ལ་མངའ་བའི་ཡོན་ཏན་རྣམས་
ཀྱང་ཕྱག་ཡུལ་ཡིན་པར་མཚོན་པས་ལུང་རྟོགས་ཀྱི་བོན་གཉིས་དང་། རང་གཞན་གྱི་
དོན་དུ་བྱང་ཆུབ་ཀྱི་སེམས་གཉིས་སྦྱངས་པའི་མཐུས། ས་དང་པོ་ཐོབ་ནས་བཅུ་པའི་ས་
ལ་གནས་པའི་སེམས་དཔའ་སྟེ། མདོ་སྐྱེ་བཞེས་ལས། གཡུང་དྲུང་སེམས་དཔའ་ས་མ་
ཐོབ་པ་རྣམས་ཀྱིས་གསུངས་པ་ལྟར་ན། འཁོར་བའི་ས་ལ་གནས་པའི་གང་ཟག་གིས་
ཀྱང་སྨོན་འཇུག་བྱང་ཆུབ་ཀྱི་སེམས་གཉིས་དང་ལྡན་པའི་ཚེ་རྒྱལ་སྲས་སམ་གཡུང་
དྲུང་སེམས་དཔའ་ཞེས་མིང་འཕོ་བ་དང་། ལྷ་དང་མིའི་ཕྱག་མཆོད་ཀྱིས་བཀུར་བའི་
ཡུལ་དུ་འགྱུར་བས་དོན་འཕོ་བར་བཤད་པས་ཀུན་རྫོབ་བྱང་ཆུབ་ཀྱི་སེམས་གཉིས་རྒྱུད་
ལ་སྐྱེས་པ་ཡན་ཆད་ཕྱག་ཡུལ་དུ་བཞག་པའོ། །ཚོགས་རྣམས་ཞེས་པ་ནི། སོ་སྐྱེ་ཡིན་ན་
བཞི་ཡན་ཆད་ཀྱིས་ཚོགས་པའི་གྲངས་ཚང་ལ། འཕགས་པ་ཡིན་ན་གཅིག་གིས་ཀྱང་
དགེ་འདུན་གྱི་མིང་ཐོབ་པར་བཤད་དོ། །སྐྱབས་ཡུལ་གསུམ་ལ་བླ་མ་ཁྱད་པར་དུ་བཀར་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ནས་ཕྱག་ཡུལ་དང་པོར་བཞག་པ་ནི། ཀུན་བཟང་ལུང་ཆེན་ལས། བླ་མ་མེད་པའི་གོང་
རོལ་ན། ། སངས་རྒྱས་བྱ་བའི་མིང་ཡང་མེད། །དུས་གསུམ་སངས་རྒྱས་ཐམས་ཅད་ཀྱང་། །
བླ་མ་དག་ལ་བརྟེན་ཏེ་བྱུང་། །ཞེས་དང་། བླ་མ་ནི་ཐམས་ཅད་འདུས་པའི་ངོ་བོ། །ཞེས་
པ་སོགས་སངས་རྒྱས་ལས་གཉན་པའི་ལུང་མང་བས་རྩ་བའི་བླ་མའི་དབང་དུ་བྱས་
པའོ།། དེ་ལ་སངས་རྒྱས་ནི་བསྒྲུབ་བྱ་དོན་གྱི་འབྲས་བུ། བོན་ནི་སྒྲུབ་བྱེད་ལམ་གྱི་ཐབས།
སེམས་དཔའ་ནི་ལམ་སྒྲུབ་པའི་གྲོགས་ཡིན་པས་མཆོད་བརྗོད་ཀྱི་ཡུལ་དུ་བཞག་པ་
ཡིན་ནོ།།
དེ་ལ་མཆོད་བརྗོད་དངོས་ནི། ལུས་དང་ངག་ཡིད་གུས་པས་ཕྱག་འཚལ་ལོ། །
ཞེས་པས། ལུས་གུས་པས་བཏུད་པ། ངག་གུས་པས་བསྟོད་པ་བརྗོད་པ། ཡིད་གུས་པས་
ཡོན་ཏན་དྲན་པའི་དྭངས་བའོ། །ཕྱག་འཚལ་ཞེས་པ་ནི། ཁྲོ་རྒྱུད་ལས། ལྷ་ཕྱག་དག་ནི་
ཕར་བཙལ་ན། །སྒྲིབ་པ་དག་ནི་ཚུར་གྱིས་ཕྱག །ཅེས་པ་ལྟར་རང་རྒྱུད་ཀྱི་སྒྲིབ་པ་དང་
ཉེས་སྐྱོན་ཐམས་ཅད་ཕྱག་ནས་ཡོན་ཏན་ཐམས་ཅད་ཐོབ་པའི་ཐབས་སྐྱབས་གནས་
ལ་མངའ་བ་དེ་བཙལ་བའི་དོན་ནོ། །ཕྱག་གང་གིས་འཚལ་ན། སྔོན་རྗེ་བཙུན་ཆེན་པོ་
ཉིད་ཀྱིས་རྩོམ་པའི་ཚེ་ནས་དང་རྗེས་འཇུག་འདི་ལ་འཆད་ཉན་པ་རྣམས་ཀྱིས་སོ། །
དགོས་པ་ནི། རྩོམ་བཤད་ལ་སོགས་བྱ་བ་གང་ཡང་བར་ཆོད་མེད་པར་མཐར་ཕྱིན་
པར་འགྱུར་བ་དང་། སྒྲིབ་པ་སྲབ་པ་དང་། སྔོན་བྱུང་གི་རྩོམ་པ་པོ་རྣམས་དང་རྗེས་སུ་
མཐུན་པ་དང་། རྩོམ་གྱི་སྔོན་འགྲོའི་ཡན་ལག་ཁྱད་པར་ཅན་སྔོན་དུ་བཏང་ནས་རྩོམ་
པས་རྩོམ་པ་པོ་ཚད་ལྡན་དུ་ཤེས་པའི་དགོས་པ་ཡོད་དོ། །
གཉིས་པ་བཤད་པར་དམ་བཅའ་བ་ལ་གསུམ། བསམ་དོན་བཞག་པ་དང་། རང་



་ སྒོ་བཞི་མཛོད་ལྔའི་ཡང་བཅུད།
བཟོ་སྤང་བ། དམ་བཅའ་དངོས་སོ། །དང་པོ་ལ་གསུམ། ལས་འབྲས་བསམ་པ། རང་དོན་
བསམ་པ། གཞན་དོན་བསམ་པའོ། །དང་པོ་ནི། འཁོར་བའི་སྡུག་བསྔལ་མཚོ་བསྐམ་
བདེ་སྒྲུབ་ཕྱིར། །ལོག་པའི་ལས་སྤང་བདེན་པའི་དོན་ལ་འཇུག །ཅེས་པས། ཐོག་མ་མེད་
པ་ནས་ད་ལྟའི་བར་རང་བཞིན་གྱིས་འཁོར་བའི་རྒྱ་མཚོ་ལ་རིང་དུ་སྦྱང་ཡང་རང་ལོག་
ཏུ་མ་སོང་བ་འདི་ཆེད་ཀྱིས་བཟློག་ནས་སྐེམ་པར་བྱེད་ཅིང་། ཐར་པ་དང་ཐམས་ཅད་
མཁྱེན་པའི་བདེ་བ་ཆེན་པོ་བསྒྲུབ་པའི་ཕྱིར། ལོག་པ་སྟེ་འཁོར་བ་སྒྲུབ་བྱེད་ཟག་བཅས་
ཀྱི་ལས་དང་ཉོན་མོངས་པའི་ཀུན་འབྱུང་སྤང་བའི་ཐབས་དང་། ལམ་ལྔའི་སྐབས་སུ་
འཆར་བའི་རྟོགས་པ་གཡུང་དྲུང་གི་ཡན་ལག་སོ་བདུན་རྣམས་ཀྱང་བསླབ་པ་རིན་པོ་
ཆེ་གསུམ་མམ། ཚོགས་རྣམ་པ་གཉིས་སུ་བསྡུས་ནས་ལམ་གྱི་བདེན་པ་དེ་ཉིད་ཆ་ཚང་
ཞིང་མ་ནོར་བ་ལ་འཇུག་པའི་ཐབས་སྟོན་པ་ཞིག་བྲིའོ་སྙམ་དུ་དགོངས་ནས་སོ། །
གཉིས་པ་ནི། འོ་ན་ཐམས་ཅད་ཀྱི་འཁོར་བའི་སྡུག་བསྔལ་སྤང་ཞིང་ཐར་
པ་དང་ཐམས་ཅད་མཁྱེན་པ་ཐོབ་པའི་ནུས་པ་ཁྱེད་ལ་ཡོད་དམ་ཞེ་ན། དེའི་ཐབས་
ཡོངས་འདུལ་བསྟན་པའི་ནུས་མེད་ཀྱང་། །རང་ལ་རང་གིས་གསལ་དང་བསྐུལ་
འདེབས་དགོས། །ཞེས་པས། སྙིགས་མའི་སེམས་ཅན་དམུ་རྒོད་ལྟ་བུ་འདུལ་དཀའ་
ཞིང་བློ་དང་མོས་པ་ཐ་དད་དུ་གྱུར་པ་དེ་དག་ཐམས་ཅད་ཡོངས་ཀྱི་ལོག་པའི་ལས་
སྤང་བ་དང་བདེན་པའི་དོན་ལ་འཇུག་པའི་ནུས་པ་མེད་པ་ནི། མདོ་ལས། དུས་གསུམ་
གྱི་སྟོན་པ་འཚོགས་ནས་སེམས་ཅན་དྲངས་ཀྱང་འདྲེན་མི་ནུས་པར་གསུངས་ན་
བདག་གིས་ཅི་སྨོས། ཞེས་ཏེ་རྩོམ་པ་པོ་མཁས་པས་གཞན་དོན་ནུས་སོ་སྙམ་པའི་
ཁེངས་པའི་ང་རྒྱལ་བཅོམ་ནས་དུལ་བར་བསྟན་པའོ། །འོ་ན་གང་གིས་ཞེ་ན། ལམ་གྱི་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཆ་ཤས་ཡོངས་སུ་རྫོགས་པ་ལ་རང་གི་བློ་གྲོས་མི་གསལ་བ་དང་། ཐེ་ཚོམ་ཅན་རྣམས་
གསུང་རབ་ལ་བརྟགས་གཞིག་བྱས་པས་གསལ་འདེབས་པ་དང་སྒོ་གསུམ་ལེ་ལོ་དང་
བག་མེད་ཀྱིས་གཡེང་བ་དང་། ལམ་གྱི་ཆ་ཤས་ཡོངས་སུ་རྫོགས་པར་ཉམས་སུ་ལེན་
མི་ནུས་པ་ལ་འདི་བརྩོམ་པས་བསྐུལ་ནས་ཡིད་འཁུལ་པས་ཉམས་ལེན་ལ་བརྩོན་
འགྲུས་ཐོན་པའི་ཆེད་དུའོ། །འོ་ན་རང་དོན་ཡིན་ན་མི་ཤེས་པས་རྩོམ་མི་ནུས་ཤིང་ཤེས་
ན་དེའི་ཆོག་ཅེ་ན། སྐྱོན་མེད་དེ་སྒྲ་རྟོག་ཡུལ་གཅིག་པས་སྒྲའི་བཀོད་པས་དོན་གྱི་
རྟོགས་པ་འཕེལ་བ་མྱོང་བས་གྲུབ་ཅིང་། སྦྱོར་བ་གོམ་པས་རང་ཉིད་ལ་རྟོགས་པ་སྐྱེ་བ་
རིག་པའི་འབྱུང་གནས་ཀྱིས་ཀྱང་གསལ་བའི་ཕྱིར་རོ།།
གཞན་དོན་མེད་པ་དམ་པའི་བྱ་བ་མིན་ཞེ་ན། གསུམ་པ་གཞན་དོན་དུ་འགྱུར་
ཚུལ་ནི། ཡང་ན་རང་བས་དམན་རྣམས་ཕན་དོན་ཕྱིར། །ཞེས་པས། རང་བས་ཤེས་རབ་
དང་བརྩོན་འགྲུས་ཆེ་བ་རྣམས་ལ་དྲན་བསྐུལ་མི་འོས་ཤིང་། བདག་དང་སྐལ་པ་མཉམ་
པ་དང་། རང་བས་བློ་དམན་པ་རྣམས་ལ་ནི་ཕན་པར་འགྱུར་བསམ་ནས་དེའི་དོན་
དུའང་རྩོམ་པའོ། །འོ་ན་གསུང་རབ་ལས་མ་བྱུང་བའི་དོན་ཐ་དད་པའི་མི་མཐུན་པ་ཞིག་
སྟོན་ན་ཡིད་ཆེས་ཀྱི་གནས་སུ་མི་རུང་ལ། གསུང་རབ་ལས་བྱུང་བའི་དོན་མཐུན་ཞིག་
སྟོན་ན་གསུང་རབ་ལ་བལྟས་པའི་ཆོག་པས་ཟློས་པའི་དགོས་པ་མེད་དོ་ཞེ་ན།
གཉིས་པ་རང་བཟོ་སྤང་ནས་དགོས་པ་ཡོད་པ་ནི། བླ་མ་སངས་རྒྱས་བཀའ་
ལུང་རྒྱ་མཚོ་ལས། །ཁོ་བོས་ཆུ་ཐིགས་ཙམ་གོ་གང་ཡིན་པ། །ཞེས་པས། བླ་མའི་བཀའ་
དང་སངས་རྒྱས་ཀྱི་ལུང་ཟབ་ལ་རྒྱ་ཆེ་བ་རྒྱ་མཚོ་དང་འདྲ་བ་ལས་བྱུང་བའི་དོན་
ཁོ་བོའི་བློས་ཆ་ཤས་ཆུ་ཐིགས་ཙམ་གོ་བ་གང་ཡིན་པས་རང་བཟོ་བར་མི་འགྱུར་ལ།



I2
སྒོ་བཞི་མཛོད་ལྔའི་ཡང་བཅུད།
དགོངས་དོན་ཟབ་ཅིང་སོ་སོར་འཐོར་བ་རྣམས་རྗེས་འཇུག་བློ་དང་བརྩོན་འགྲུས་ཞེན་
པ་དག་གིས་གཟུང་དཀའ་བས་དེའི་དོན་དུ། རང་གི་ནུས་ཚད་ཀྱིས་གསལ་བར་བྱས་
ཤིང་ཕྱོགས་གཅིག་ཏུ་བསྡུས་པས་བློས་པ་དང་དགོས་མེད་དུ་ཡང་མི་འགྱུར་རོ།།
གསུམ་པ་དམ་བཅའ་དངོས་ནི། བྱང་ཆུབ་སྒྲུབ་ཐབས་བོན་འདི་བཤད་པར་བྱ། །
ཞེས་པས། འདི་ཚེ་འདི་ཙམ་གྱི་བདེ་བའི་ཆེད་དང་། ཕྱི་མ་ལྷ་མིའི་བདེ་འབྲས་ཙམ་
ཐོབ་པའི་ཆེད་མ་ཡིན་པས། འབྲས་བུ་བྱང་ཆུབ་སྒྲུབ་ཐབས་ཀྱི་བོན་ཡིན་ནོ། །དེ་ཡང་
བཤད་པར་བྱའོ། །ཞེས་དམ་བཅའ་བའི་དགོས་པ་བཞི་སྟེ། ཡུལ་ཁྱད་པར་ཅན་དཔང་
པོར་བཞག་ནས་དམ་བཅས་པ་ན་དམ་བཅའ་བརྩོན་འགྲུས་ཀྱི་ལྕག་ཡིན་པས་རྩོམ་
པ་མཐར་ཕྱིན་ཏེ་ལེ་ལོའི་བར་ཆད་ཞི་བ་དང་། དགེ་བ་དྭང་ལེན་གྱི་ཚུལ་ཁྲིམས་སུ་
འགྱུར་བས་ཚོགས་ཆེ་བ་དང་། སྔོན་བྱུང་གི་རྩོམ་པ་པོ་རྣམས་དང་རྗེས་སུ་མཐུན་པ་
དང༌། རྩོམ་གྱི་སྔོན་འགྲོའི་ཡན་ལག་ཏུ་འོས་པ་སྔོན་དུ་བཏང་ནས་རྩོམ་པས་རྩོམ་པ་
པོ་ཁྱད་པར་ཅན་དུ་གོ་ནས་བློ་ལྡན་རྣམས་གཞུང་དུ་འཇུག་པའི་དགོས་པ་ཡོད་དོ། །
བཤད་པར་དམ་བཅའ་བ་འདིས་དགོངས་འབྲེལ་ཀྱང་སྟོན་ཏེ། དེ་ལ་བརྗོད་བྱ་དང་།
རྗོད་བྱེད་དང་། དགོས་པ་དང་། ཉིང་དགོས་དང་བཞི། ཉིང་དགོས་དགོས་པ་ལས་བྱུང་
བ་སོགས་ནི་འབྲེལ་བ་སྟེ། འདིས་མཚོན་ནས་བཤད་པར་བྱོས་ཤིག རྒྱས་པ་ནི་ཡི་གེ་
མང་དོགས་པས་འཇིགས་ནས་གཞན་དུ་བཤད་པར་བྱའོ།།
གཉིས་པ་བཤད་པར་བྱའི་གཞུང་དངོས་ལ་ལེའུ་བཅུ་གཉིས་ཡོད་པ་ལས། དང་
པོ་གང་ཟག་མཆོག་དམན་གང་ཡང་འདོད་དོན་བསྒྲུབ་པ་ལ་སངས་རྒྱས་ཀྱི་བསྟན་པ་
ལ་བརྟེན་ནས་འཇུག་ལྡོག་བྱེད་དགོས་པས་སྡེ་སྣོད་སྤྱིའི་དོན་བསྟན། དེ་ནས་ལམ་གྱི་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
རྩ་བ་ཐམས་ཅད་བླ་མ་ལ་ཐུག་པས་བཤེས་གཉེན་བསྟེན་ཚུལ་ལེའུ་དང་པོར་བསྟན། དེ་
ནས་འཁོར་བ་དང་ངན་སོང་གི་རྒྱུ་སྤངས་པ་དང་། གནས་སྐབས་མཐོ་རིས་དང་མཐར་
ཐུག་ཐར་པ་དང་ཐམས་ཅད་མཁྱེན་པ་གང་ཡང་དལ་འབྱོར་ལ་བརྟེན་ནས་སྒྲུབ་དགོས་
པས་དལ་འབྱོར་གཉིས་པར་བསྟན། དེ་ནས་ཚེ་འདིར་རྟག་འཛིན་གྱི་བློ་མ་ལོག་ན་ཕྱི་མ་
དོན་གཉེར་གྱི་བློ་མི་སྐྱེ་བས་འཆི་བ་མི་རྟག་པ་གསུམ་པར་བསྟན། དེ་ནས་ཤི་བའི་རྗེས་
སུ་འཁོར་བའི་གནས་གང་དུ་སྐྱེས་ཀྱང་སྡུག་བསྔལ་བ་ལས་མེད་པས་འཁོར་བའི་ཉེས་
དམིགས་བཞི་པར་བསྟན། དེ་རྣམས་ལ་ལེགས་པར་བསམ་ན་ངན་སོང་གི་སྡུག་བསྔལ་
གྱིས་སྐྲག འཁོར་བ་སྤྱི་ལ་སྐྱོ་བ་སྐྱེས། འཇིག་རྟེན་འདིར་ཞེན་པ་ལོག་ནས་དད་པ་རང་
བཞིན་གྱིས་སྐྱེ་བས་དད་པ་ལྔ་པར་བསྟན། དད་པ་སྐྱེས་པ་དེས་སངས་རྒྱས་ཀྱི་བསྟན་པ་
ལ་འཇུག་འདོད་པས་དང་པོ་འཇུག་པའི་སྒོ་སྐྱབས་འགྲོ་ཡིན་པས་སྐྱབས་འགྲོ་དྲུག་པར་
བསྟན། དེ་ནས་དད་པ་སྐྱེས་ཚད་ཀྱི་ཁྱད་པར་གྱིས་བསྟན་པ་ལ་ཞུགས་པར་དབང་པོ་
རབ་འབྲིང་ཐ་གསུམ་གྱི། དབང་པོ་ཐ་མས་འཁོར་བའི་བདེ་འབྲས་ཙམ་དོན་དུ་གཉེར་
བ་ལ་དགེ་སྡིག་སྤང་བླང་བདུན་པར་བསྟན། འཁོར་བ་སྤྱི་ལས་ངེས་པར་འབྱུང་འདོད་
སྐྱེས་ཀྱང་རང་གཅིག་བུའི་ཞི་བདེ་དོན་གཉེར་གྱི་དབང་པོ་འབྲིང་ལ་དུག་དང་ཡེ་ཤེས་
བརྒྱད་པར་བསྟན། གཞན་དོན་དུ་བྱང་ཆུབ་ཐོབ་པར་འདོད་པའི་དབང་པོ་རབ་ལ་བྱང་
ཆུབ་ཏུ་སེམས་བསྐྱེད་ནས་ཐེག་ཆེན་གྱི་བསླབ་བྱ་དགུ་པར་བསྟན། སྐྱབས་འགྲོ་ནས་
འདིའི་བར་བསླབ་པ་གསུམ་ལས་ཚུལ་ཁྲིམས་ཀྱི་བསླབ་པའི་ཁོངས་སུ་འདུའོ། །དེ་ནས་
སེམས་དགེ་བ་ལ་བཀོལ་དུ་རུང་བའི་རྩེ་གཅིག་པའི་ཏིང་འཛིན་བཅུ་པར་བསྟན། འདི་
ནི་ཏིང་འཛིན་གྱི་བསླབ་པའོ། །འདི་མན་ཆད་ནི་ཐབས་དང་བསོད་ནམས་ཀྱི་ཚོགས་



ས
14
སྒོ་བཞི་མཛོད་ལྔའི་ཡང་བཅུད།
དང་རྒྱ་ཆེ་བའི་ལམ་མོ། །དེ་ནས་བདག་འཛིན་གྱིས་འཆིང་ནས་ཏིང་འཛིན་མན་ཆད་
ཀྱི་ཆ་ལ་ཅི་ཙམ་གོམས་པར་བྱས་ཀྱང་སྲིད་པའི་རྩ་བ་གཅོད་མི་ནུས་པས་བདག་མེད་
པའི་ལེའུ་བཅུ་གཅིག་པར་བསྟན་ནོ། །འདི་ཤེས་རབ་ཀྱི་བསླབ་པ་དང་། ཤེས་རབ་ཀྱི་
ཆ་དང་། ཡེ་ཤེས་ཀྱི་ཚོགས་དང་། ཟབ་མོའི་ལམ་ཞེས་ཀྱང་བྱའོ། །དེ་ནས་གོང་དུ་བསྟན་
པའི་ལམ་རྣམས་མི་ཉམས་ཤིང་འཕེལ་བར་བྱ་བ་དང་། ཀུན་སྤྱོད་ཡོངས་སུ་དག་པ་ལ་
འཇུག་པའི་ཕྱིར། རྒྱབ་སྐྱོར་གྱི་ཚུལ་དུ་ལེའུ་ཐ་མ་བསྟན་པའོ། །འདི་རྣམས་ཀྱི་འགྲེལ་ནི་
བདེན་བཞི་ལ་སྦྱར་ནས་སམ་སྦྱོར་དངོས་རྗེས་གསུམ་ལ་སྦྱར་ནས་བཤད་དུ་ཡང་རུང་
བས་གང་བདེ་བྱའོ།།
ལེའུ་དང་པོ་ལ་གཉིས། སྡེ་སྣོད་སྤྱི་དོན་དང་། བྱང་ཆུབ་བསྒྲུབ་ཐབས་ཀྱི་གཙོ་བོ་
བླ་མ་བསྟེན་ཚུལ་ལོ། །དང་པོ་ལ་གཉིས་ཏེ། སྤྱིར་བཤད་པ་དང་། བྱེ་བྲག་ཏུ་ངོས་བཟུང་
བའོ། །དང་པོ་ནི། སེམས་ཅན་གྱི་ལས་དང་སངས་རྒྱས་ཀྱི་ཐུགས་རྗེས་འདོད་པའི་གྲུབ་
མཐའ་ནི་འོ་སྐོལ་ཀོར་ཙེ་ཙམ་མོ་སྙམ་པའི་ལོག་རྟོག་དགག་པའི་ཕྱིར་སྨྲས་པ། ནམ་
མཁས་ཁྱབ་པའི་ཕྱོགས་བཅུའི་འཇིག་རྟེན་ནི། །བསམ་གྱིས་མི་ཁྱབ་ཤིན་ཏུ་གྲངས་མང་
སྟེ། །སེམས་ཅན་ལས་དང་བཀའ་ཡང་དེ་བཞིན་ནོ། །ཞེས་པས། ནམ་མཁའ་མཐའ་མེད་
ཅིང་ནམ་མཁའི་ཁྱབ་ཚད་དུ་ཕྱོགས་བཅུ་ན་འཇིག་རྟེན་གྱི་ཁམས་ཀྱང་བསམ་གྱིས་
མི་ཁྱབ་པར་ཤིན་ཏུ་གྲངས་མང་ངོ་། །དེ་བཞིན་སེམས་ཅན་གྱི་ལས་དང་སངས་རྒྱས་ཀྱི་
ཐུགས་རྗེ་ཡང་ཤིན་ཏུ་གྲངས་མང་བ་ནི་བསམ་གྱིས་མི་ཁྱབ་པར་ཡོད་དེ། ཀླུ་འབུམ་ལས།
ནམ་མཁའ་ལ་ཡང་མཐའ་མེད་དོ། །ནམ་མཁའ་དང་འདྲ་བར་འཇིག་རྟེན་གྱི་ཁམས་
ཀྱང་བསམ་གྱིས་མི་ཁྱབ་ཅིང་ཚད་ལས་འདས་པའོ། །དེ་དང་འདྲ་བར་སེམས་ཅན་གྱི་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ལས་དང་སྟོན་པའི་ཐུགས་རྗེ་ཡང་བསམ་གྱིས་མི་ཁྱབ་ཚད་ལས་འདས་པའོ། །ཞེས་དང་།
མདོ་ལས་ཀྱང་དེ་དང་མཐུན་པར་བསྟན་ནོ། །དེས་ན་སེམས་ཅན་ལ་མཐའ་མེད་ཅིང་།
སངས་རྒྱས་ཀྱང་ཕྱོགས་རིས་མེད་པར་འཆར་དུ་རུང་བའི་ཕྱིར་འདྲེན་པའི་ཐུགས་རྗེས་
མི་ཁྱབ་པ་མེད་དེ། སེམས་ཅན་གྱི་ཁམས་ཀྱང་བསམ་ལས་འདས། །ཞེས་དང་། ནམ་
མཁའ་ཅི་བཞིན་ཐུགས་རྗེས་ཁྱབ། །ཅེས་གསུངས་པའི་ཕྱིར་རོ།།
གཉིས་པ་བྱེ་བྲག་ཏུ་ངོས་བཟུང་པ་ལ་གཉིས་ཏེ། རྟོགས་གཞི་གང་ལས་ཅི་ལྟར་
བྱུང་བ་དང་། རྟོགས་ལུགས་སོ། །དང་པོ་ནི། སྟོང་གསུམ་འདི་ནི་མི་མཇེད་འཇིག་རྟེན་ཏེ། །
རྩོད་ལྡན་བརྒྱ་པའི་འདྲེན་པར་སྟོན་པ་ཡིས། །ཐུགས་རྗེ་ཞིང་སའི་རྒྱུ་ནི་ཐ་དད་པས། །
དེ་འདུལ་སྟོན་པའི་བཀའ་ཡང་དེ་བཞིན་བསྟན། །ཞེས་པས། ཡུ་བུའི་ཞིང་ཁམས་སྟོང་
གསུམ་གྱི་འཇིག་རྟེན་འདི་ན་གནས་པའི་སེམས་ཅན་རྣམས་ནི་རྒྱུད་ཤིན་ཏུ་དྲེགས་ཤིང་
མི་བསྲུན་པ་དུག་ལྔ་ཁ་ཚང་བས་རབ་ཏུ་གདུལ་དཀའ་བས། ཁྱད་པར་ཚེའི་སྙིགས་མ་
ཚེ་ལོ་བརྒྱ་པ་མན་ཆད་ཀྱི་མི་རྣམས་ཀྱིས་མི་དགེ་བ་བཅུ་ཚང་པར་སྤྱོད་པས་རྩོད་ལྡན་
གྱི་བསྐལ་པ་ཞེས་བྱ་བའི་དུས་སུ་རིགས་དང་བསྐལ་པ་མི་གཅིག བློ་དང་མོས་པ་ཐ་དད་
དེ། མདོ་ལས། ཡུ་བུའི་འཇིག་རྟེན་གྱི་ཁམས་འདི་ནི་ཤིན་ཏུ་མི་མཇེད་ལ་རབ་ཏུ་རྩོད་
པ་ཅན་ཡིན་ནོ། །ཤིན་ཏུ་འཁྲོ་ལ་རབ་ཏུ་འཚིག་པ་ཅན་ཞིག་ཡིན་ནོ། །ཤིན་ཏུ་གདུལ་
བཀའ་ལ་རབ་ཏུ་གདུལ་དཀའ་འོ། །ཞེས་དང་། དུག་ལྔ་ཁ་ཚང་བའི་ཐ་རམ་གྱིས་དམ་
དུ་བ་སྡོམ་པ་ཡིན་ཏེ། ཞེས་སོ། །དེ་དག་འདྲེན་པའི་ཐབས་ལ་བསྟན་པའི་གཙོ་བོས་ཀྱང་།
དྲང་དོན་དང་ངེས་དོན། སྔགས་དང་མཚན་ཉིད་ཐེག་པ་རིམ་པ་སྣ་ཚོགས་པ། བོན་སྒོ་
མི་འདྲ་བ་དུ་མ་གདུལ་བྱའི་རྒྱུད་ཐ་དད་པ་དང་བསྟུན་ནས་དུ་མར་གསུངས་ཏེ། ཡང་རྩེ་



16
ཏེ
སྒོ་བཞི་མཛོད་ལྔའི་ཡང་བཅུད། །
ལས། བོན་ནད་པ་ལ་ཁ་ཟས་སྟེར་བ་ལྟར་ཐེག་པ་གང་མོས་སུ་བསྟན། ཞེས་དང་། བསྟོད་
པ་ལས། སྣ་ཚོགས་ཁམས་དང་མཐུན་པའི་བོན་སྒོ་བསྟན། །ཞེས་པ་ལྟར་རྟོགས་གཞིའི་
བོན་མི་འདྲ་བ་ཐ་དད་པ་ལྟར་གསུངས་སོ།།
་ གཉིས་པ་ལ་བཞི། རྟོགས་ལུགས་སོ་སོ་གཅིག་ཏུ་འདུས་པ་དང་། ལོག་པའི་
རྟོགས་ལུགས་དང་། མ་ལོག་པའི་རྟོགས་ལུགས་དང་། བློ་ཁྱད་ཀྱི་འཇུག་པས་འབྲས་
བུ་ཐོབ་ཚུལ་གྱིས་འཇུག་བསྡུ་བའོ། །དང་པོ་ནི། རྗེས་འབྲེང་མཁས་རྣམས་མི་མཐུན་
བདེན་དོན་རེ། །ཀུན་ལ་འབྱུང་སྟེ་ཐམས་ཅད་སྨན་ཡིན་བཞིན། །ཐབས་ལམ་མི་
མཐུན་བྱང་ཆུབ་འབྲས་བུར་གཅིག །རྫས་ཟན་བསགས་ཐབས་མི་མཐུན་དོན་གཅིག་
ལྟར། །ཞེས་པས། གབ་པ་ལས་གསུངས་པ་ལྟར། ཐེག་པ་བརྒྱད་ཀྱི་གཉེར་དཔོན་རྣམས་
ཀྱིས། རང་རང་གི་མོས་ཕྱོགས་སུ་ཞེན་ནས་ཁ་འཛིན་བྱེད་པ་ལྟར་སྟོན་པའི་རྗེས་སུ་
འབྲེང་བའི་བསྟན་འཛིན་རྣམས་ཀྱང་མོས་པ་ཐ་དད་པའི་དབང་གིས་ལ་ལ་སྔགས་
ལ་མོས། ལ་ལ་མཚན་ཉིད་ལ་མོས། དེ་བཞིན་དུ་ཐེག་པ་གོང་འོག་ཏུ་ཞུགས་པའི་གང་
ཟག་རྣམས་མོས་པ་མི་མཐུན་པ་ལྟར་འདུག་ཀྱང་བདེན་པའི་དོན་རེ་ཀུན་ལ་འབྱུང་
སྟེ། དཔེར་ན་སྨན་པ་འཚོ་བྱེད་གཞོན་ནུས་ས་རྡོ་དང་རྩི་ཤིང་ཐམས་ཅད་ནད་རེ་རེ་
ལ་ཕན་པའི་སྨན་ཡིན་པར་མཐོང་བ་བཞིན། ཐོབས་དང་ལམ་མི་འདྲ་བ་དུ་མ་སྟོན་
ཀྱང་རང་གི་བློ་སྟོབས་ཀྱི་ཁྱད་པར་གྱིས་འགའ་རེ་ལམ་གྱི་གཙོ་བོ། འགའ་རེ་ལམ་
གྱི་ཆ་རྐྱེན་ནམ་ཡན་ལག་ཅི་རིགས་སུ་འགྱུར་བས་ཐམས་ཅད་ཀྱང་འདོར་དུ་མེད་དེ་
བྱང་ཆུབ་ཀྱི་འབྲས་བུ་བསྒྲུབ་པའི་དོན་དུ་གཅིག་གོ །དཔེར་ན་རྫས་ཟན་ཏེ། ཟས་ནོར་
བསགས་པས་ཐབས་ལ་འགའ་རེས་ཚོང་བྱེད། འགའ་རེས་ཞིང་རྨོ། ལ་ལས་རིགས་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
17
བྱེད་ཀྱིས་ཚོལ་ཏེ། བྱ་བ་མི་མཐུན་ཀྱང་ཕྱུག་པོ་བྱེད་པའི་དོན་ལ་ནི་གཅིག་པ་ལྟར་རོ། །
གཞན་ཡང་ཐེག་པ་ཆེན་པོས་ནི་གཞན་དོན་བསྒྲུབ་དགོས་ལ། དོན་བྱ་ཡུལ་གྱི་གདུལ་
བྱ་རྣམས་ཀྱང་གང་ལ་གང་མོས་པ་མ་ངེས་པས་ཐམས་ཅད་ཀྱང་རང་གི་ཤེས་ནས་
བསླབ་དགོས་པས་ཐེག་པ་ཆེན་པོ་ཡིན་ན་ཐེག་དམན་གྱི་སྡེ་སྣོད་ལ་མི་སློབ་པོ་ཞེས་
སྨྲ་བ་ནི་ཕྱིན་ཅི་ལོག་གི་གཏམ་ཡིན་པས་ཐེག་པ་གོང་འོག་གི་སྡེ་སྣོད་གང་ཡང་མི་
སྨོད་པར་ཐམས་ཅད་ལ་བསླབ་པར་བྱའོ།།
གཉིས་པ་ལོག་པའི་རྟོགས་ལུགས་ནི། རང་ལ་དཔག་སྟེ་གཞན་ལ་བསྐུར་
འདེབས་པ། །གསེར་ལ་སྤང་བླང་བྱེད་འདྲ་གང་ཞིག་གིས། །ཞེས་པས། རང་མོས་པའི་
ཕྱོགས་ལ་འཇུག་ནས་ཉམས་སུ་བླངས་བས་ཡོན་ཏན་ཅུང་ཟད་མཐོང་བ་ལ་དཔག་
ནས་རང་ཕྱོགས་དང་མི་མཐུན། ཐབས་ལམ་དང་མི་མཐུན་པ་ལ་བསྐུར་བ་ནི། དཔེར་
ན་གསེར་མཉམ་པོ་ལ། ཁ་ཅིག་ཡོན་ཏན་བྱེད་ཅིང་དང་དུ་ལེན། ཕྱོགས་གཅིག་སྨད་
པ་བྱེད་ནས་སྤང་བ་ལྟར་ཤིན་ཏུ་མི་རིགས་ཏེ། རང་གི་འཇུག་ཕྱོགས་དེ་ལ་ཡོན་ཏན་གྱི་
ནུས་པ་ཐོན་པའི་ངེས་པ་མེད་པར། གཞན་ལ་བསྐུར་བ་འདེབས་པའི་རྣམ་སྨིན་ཤིན་
ཏུ་ཆེ་བར་བཤད་པས། ནུས་ན་ཐམས་ཅད་བསྒྲུབ། མི་ནུས་ན་ཡང་བསྐུར་བ་མི་གདབ་
པར་ནམ་ཞིག་བསྒྲུབ་ནུས་པར་འགྱུར་སྙམ་དུ་མོས་པའི་ཡུལ་དུ་བཞག་པར་བྱའོ།།
གསུམ་པ་མ་ལོག་པའི་རྟོགས་ལུགས་ནི། གང་ཞིག་གིས། །གང་གིས་གྲོགས་
གྱུར་ཉི་མ་སྒྲོན་མེ་འདྲ། །ཞེས་པས། བློ་དང་ལྡན་པ་གང་ཞིག་གིས་ཐེག་པ་གོང་འོག་
གི་སྐྱོན་སྣ་རེ་ཟད་པ་དང་ཡོན་ཏན་སྣ་རེ་བསྐྱེད་པའི་དོན་ཅན་དུ་མཐོང་ནས་རང་
འཇུག་ཕྱོགས་ཀྱི་གྲོགས་སུ་འགྱུར་བ་ནི་ཉི་མ་དང་སྒྲོན་མེ་འདྲ་སྟེ། དཔེར་ན་མུན་པ་



18
་ སྒོ་བཞི་མཛོད་ལྔའི་ཡང་བཅུད།
ཆེན་པོ་ཉི་མས་སེལ་ཡང་མུན་ཁུང་ཆུང་ངུ་ལ་སྒྲོན་མེ་དགོས་པ་བཞིན་ནོ། །རྒྱུད་ལས།
ཐེག་པ་གཅིག་ལས་ཐེག་པ་བརྒྱད་ཀྱིས་ཟུར་སྡོང་བྱས། །ཞེས་གསུངས་པ་ལྟར། ནད་
སྦྱོང་བ་ལ་སྨན་ཁ་ཅིག་གིས་སློང་། ཁ་ཅིག་གིས་བཤལ། ཁ་ཅིག་གིས་རྗེས་བཅད་པ་
བཞིན་སྐབས་རེ་ལ་དགོས་པ་ཤེས་པར་བྱའོ།།
བཞི་པ་ནི། ངེས་འབྱུང་བློ་སོགས་ཁྱད་པར་རིམ་པ་ཡིས། །གཞུང་དུ་བསྒྲུབས་ན་
འབྲས་བུ་ངེས་པར་ཐོབ། །ཅེས་པས། ལམ་ལ་ཞུགས་པ་པོའི་གང་ཟག་རང་ཉིད་ངན་
སོང་གི་སྡུག་བསྔལ་ཙམ་ལས་ཐར་འདོད་ཀྱིས་བསྐུལ་བ་དང་། འཁོར་བ་སྤྱི་ལ་ངེས་
པར་འབྱུང་འདོད་དང་། སྟོང་ཉིད་རྟོགས་པའི་ཤེས་རབ་དང་གཉིས་ལྡན་པ་དང་། དེའི་
སྟེང་དུ་གཞན་དོན་དུ་བྱང་ཆུབ་ཀྱི་སེམས་བསྐྱེད་པའི་རྣམ་པ་གང་ལྡན་པའི་རིག་
པའི་ཁྱད་པར་གྱིས་གཞུང་གང་ལ་ཞུགས་ཀྱང་འབྲས་བུ་གོ་རིམ་ལྟར། མཐོ་རིས་དང་།
ཐར་པ་ཙམ་དང་། ཐམས་ཅད་མཁྱེན་པ་ཐོབ་པ་འཇུག་པ་པོ་རང་གིས་བློ་སྟོབས་དང་
བརྩོན་འགྲུས་ཀྱིས་འབྲས་བུ་མཆོག་དམན་དང་ལམ་མྱུར་བུལ་དུ་འགྱུར་གྱིས། གཞུང་
དང་གདམས་ངག་ཟབ་ཞན་ལ་ངེས་པ་མེད་དེ། གསང་སྔགས་ཟབ་ཀྱང་མི་དམིགས་
པས་མ་ཟིན་ན། གདུག་པ་ཅན་སྲིན་པོར་གོལ་བ་གབ་པ་ལས་བཤད་པ་བཞིན་ནོ། །
དེས་ན་ཐེག་པ་གོང་འོག་གང་གི་གཞུང་ལ་ཡང་བསྐུར་བ་སྤང་བར་བྱའོ།།
གཉིས་པ་བྱང་ཆུབ་བསྒྲུབ་ཐབས་ཀྱི་གཙོ་བོ་བླ་མ་བསྟེན་པ་ལ་གཉིས་ཏེ།
མདོར་བསྟན་དང་རྒྱས་བཤད་དོ། །དང་པོ་ནི། གང་ཞིག་འཁོར་བ་ཐར་འདོད་བླ་མ་
བསྟེན། །ཡོན་ཏན་རིམ་པའི་ཁྱད་པར་དེ་བཞིན་འགྱུར། །ཞེས་པས། རྟེན་གྱི་གང་ཟག་
གང་ཞིག་གིས་འཁོར་བའི་སྡུག་བསྔལ་ལས་ཐར་ཞིང་ཐར་པ་ཐོབ་པར་འདོད་ན་བླ་
བབསམས་བཙན་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
མ་བསྟེན་པ་བས་གལ་ཆེ་བ་མེད་པས་བླ་མ་བསྟེན་པར་བྱའོ། །བླ་མ་ཚད་ལྡན་བསྟེན་
ན་ཡོན་ཏན་གྱི་ཁྱད་པར་ཡར་ངོའི་ཟླ་བ་ལྟར་ཇེ་འཕེལ་དུ་འགྲོ་བས་ཕྱིས་བླ་མ་དང་
མཉམ་པར་འགྱུར་རོ། །ཡང་རྩེ་ལས། བླ་མ་ནི་སངས་རྒྱས་ཀྱི་ཞལ་ཚབ། ཐར་པའི་དེད་
དཔོན། སྡུག་བསྔལ་གྱི་སྐྱབས་གནས་ཏེ། དགེ་ལེགས་ཐམས་ཅད་ཀྱི་འབྱུང་གནས་བླ་
མ་ཡིན་པས་བསྟེན་པར་བྱའོ། །ཞེས་དང་། སྐྱ་བ་འཛིན་པ་མེད་པ་རུ། །གུ་ཡིས་ཕ་རོལ་
ཕྱིན་མི་འགྱུར། །བླ་མ་དག་ལ་མ་བསྟེན་པར། །མྱ་ངན་འདས་པ་ཐོབ་མི་འགྱུར། །ཞེས་
གསུངས་པ་ལྟར་རོ།།
གཉིས་པ་ལ་ལྔ། གྲོལ་བར་ནུས་པའི་བླ་མ་གང་བསྟེན་པ་དང་། གྲོལ་དུ་རུང་
བའི་སློབ་མ་གང་གིས་བསྟེན་པ་དང་། ཐུགས་བཟུང་བ་དང་། བཀའ་དྲིན་ཞུ་བ་དང་།
ཡོན་ཏན་ནོ། དང་པོ་ནི། སྡེ་སྣོད་ལ་མཁས་བསླབ་པ་གསུམ་དང་ལྡན། །འདི་དོན་སྤང་
ཞིང་གཞན་ལ་བརྩེ་བ་ཅན། །ཚོད་ཟིན་སྟོན་མཁས་སྐྱོ་མེད་བརྩོན་དང་བཅས། །ཁྱད་
པར་སེམས་བསྐྱེད་དབང་དང་དམ་ཚིག་ལྡན། །ཞེས་པས། བླ་མ་ཅི་ལྟ་བུ་བསྟེན་ཞེ་ན།
མིང་ཐོགས་པ་ཙམ་གྱིས་མི་ཆོག་པར། སློབ་མའི་རྒྱུད་ལ་ཐོས་བསམ་བསྒོམ་གསུམ་གྱི་
ཤེས་རབ་ལ་སོགས་པའི་ཡོན་ཏན་བསྐྱེད་ནུས་པ་ཞིག་དགོས། དེ་ཡང་ཐེག་པ་ཆེ་ཆུང་
གི་ལམ་གང་ལ་འཇུག་འདོད་ཀྱང་དེའི་ལམ་ལ་འཁྲིད་པའི་བཤེས་གཉེན་བསྟེན་པར་
འོས་པ་དེའི་མཚན་ཉིད་ནི་ཐུན་མོང་དུ་སྡེ་སྣོད་རིན་པོ་ཆེ་གསུམ་གྱི་ཚིག་དོན་ལ་
མཁས་པ། དེའི་དོན་བསླབ་པ་གསུམ་དང་ལྡན་པ། ཚེ་འདི་ཙམ་གྱི་ཆེད་དུ་ཟས་ནོར་
གྲྭ་སློབ་སྙན་གྲགས་བཀུར་བསྟི་ཆེས་ཆེར་དོན་དུ་གཉེར་བ་སྤང་བ་སྟེ། འདི་རྣམས་ནི་
རང་ཉིད་གྲོལ་བར་བྱེད་པའི་ཡོན་ཏན་ལྔ་སྟེ། མཁས་པ་དང་གཅིག བསླབ་པ་གསུམ་



20
སྒོ་བཞི་མཛོད་ལྔའི་ཡང་བཅུད།
རེ་རེར་བརྩི་བ་དང་བཞི། འདི་དོན་སྤངས་བ་དང་ལྔའོ། །གཞན་རྒྱུད་སྨིན་པར་བྱེད་
པའི་ཡོན་ཏན་ལྔ་ནི། གཞན་སློབ་མ་ལ་བརྩེ་བ་དང་ལྡན་པ། སློབ་མ་ཤེས་རབ་ཆེ་ཆུང་
ཅི་ཙམ་ཡོད་པའི་ཚོད་ཟིན་ནས་དེ་དང་འཚམས་པའི་བོན་སྟོན་མཁས་པ། ཅི་ཙམ་
བཤད་ཡང་སྐྱོ་བ་དང་ངལ་དུབ་མེད་པ། འཆད་པ་ལ་མི་སྤྲོ་བའི་གཡེང་བ་མེད་པ། ལེ་
ལོ་མེད་པའི་བརྩོན་འགྲུས་དང་བཅས་པའོ། །ཡོན་ཏན་བཅུ་པོ་འདི་ལྡན་ན་བསྟེན་
པར་འོས་པའི་བླ་མ་ཡིན་ཏེ། གཞན་རྒྱུད་སྨིན་པར་ནུས་པའི་ཕྱིར་རོ། །ཁྱད་པར་དུ་
ཐེག་པ་ཆེན་པོའི་ལམ་ལ་འཇུག་འདོད་སྐྱེས་ན། དེའི་བླ་མ་ནི་སྨོན་འཇུག་བྱང་ཆུབ་
ཀྱི་སེམས་བསྐྱེད་ཆོ་གས་བཟུང་ནས་རྩ་ལྟུང་སོགས་ཀྱིས་མ་གོས་པ། ཐེག་ཆེན་གྱི་
སྡེ་སྣོད་མཁྱེན་པ་ཞིག་དགོས་ཏེ། དེ་མེད་ན་རང་ལས་དམན་པ་བསྟེན་པར་མི་འོས་
པའི་ཕྱིར་རོ། །གསང་སྔགས་ཀྱི་ལམ་ལ་ཞུགས་པར་འདོད་པའི་སློབ་མས་ནི་གོང་དུ་
བསྟན་པ་རྣམས་ཀྱི་སྟེང་དུ། རྒྱུད་ཁུངས་མ་ཆད་པའི་དབང་དང་ལྡན་པ། རྩ་བ་དང་
ཡན་ལག་གི་དམ་ཚིག་ལ་གནས་པ། གསང་སྔགས་ཀྱི་རྒྱུད་སྡེ་ལ་མཁས་པ་སོགས་
དང་ལྡན་པ་ལ་བསྟེན་དགོས་སོ། །འོ་ན་སྙིགས་དུས་འདིར་ཡོན་ཏན་དེ་ལྔ་ལྡན་པ་མི་
རྙེད་ན་ཅི་བྱ་ཞེ་ན། མཚན་ཉིད་ཚང་པ་དཀོན་པས་མདོར་ན་ནི། །ཡོན་ཏན་ལྷག་ཅིང་
དགེ་ལ་གཞོལ་ནུས་བསྟེན། །ཞེས་གསུངས་ཏེ། མཚན་ཉིད་དེ་རྣམས་ཅི་ལྟ་བ་ཚང་
བར་ལྡན་པ་ནི་ཤིན་ཏུ་དཀོན་པས། མདོར་ན་མཚན་ཉིད་དེ་རྣམས་ཀྱི་ཕྱོགས་གཅིག་
དང་ཆ་ཤས་གང་ལྡན་གྱི་སློབ་པ་པོ་རང་ཉིད་ལས་ཡོན་ཏན་ལྷག་ཅིང་། མི་དགེ་བ་
ལས་བློ་འཆོས་ནུས་པ། ལུང་མ་བསྟན་དང་སྙོམས་ལས་ལ་མི་འཇོག་པར་དགེ་བའི་
ཕྱོགས་སུ་གཞོལ་ནུས་པ་བསྟེན་པར་བྱའོ། །དེ་ལས་གཞན་དུ་ཅི་ལྟར་བསྟེན་པ་ཙམ་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
གྱིས་དད་པ་དང་ཤེས་རབ་ལ་སོགས་པའི་ཡོན་ཏན་སྔར་ཡོད་ཉམས་ཤིང་གསར་དུ་
མི་འཕེལ་ལ་སྡིག་སེམས་དང་ཁ་ན་མ་ཐོ་བ་ལ་སོགས་པའི་ཉེས་སྐྱོན་སྔར་ཡོད་མུན་
འཁྲིགས་ཤིང་གསར་དུ་འཕེལ་བར་བྱེད་པ། སྐྲ་བྲེག་གི་མགོ་ཟླུམ་རིལ། ཕྱི་རྒྱན་གྱི་
གོས་སེར་གཟུགས་ཀྱི་ཕྱི་ཚུལ་ཙམ་གཟབ་ཀྱང་དོན་དུ་གཉེར་བྱ་ཟས་ནོར་གྱི་གསོག་
བྲུབ་སོགས་པར་འདུག་ན་མི་འགྲོགས་པར་མ་ཟད་བྱོལ་བར་བྱའོ། །ཕལ་ཆེར་ཡོན་
ཏན་མེད་པའི་མི་ལ་བླ་མ་རུ་མིང་བཏགས། རྟོག་བཟོས་སྦྱར་བའི་བོན་ལ་ཁུངས་མ་རུ་
སྙད་བཏགས་ནས་དེ་ལ་བསྟེན་པའི་འཆད་ཉན་བྱེད་ལོ་ཅི་ཙམ་བྱས་ཀྱང་བློ་བསྐྱེད་
མི་འབྱུང་བར་མ་ཟད། དོན་གཉེར་ཅན་མང་པོ་ལམ་ལོག་མིན་དུ་ཁྲིད་ནས་བསླུ་བར་
མཐོང་ངོ་། །མདོ་ལས། སྡིག་པའི་སློབ་དཔོན་དང་འཕྲད་ན་ལོག་པར་ཁྲིད་ནས་ངན་
སོང་འཁོར་བར་སྐྱེ་ལ། དགེ་བའི་སློབ་དཔོན་དང་འཕྲད་ན་ངེས་པའི་དོན་བསྟན་
ནས་མཐོ་རིས་དང་ཐར་པ་འཐོབ། ཅེས་གསུངས་པས། གཏན་གྱི་འདུན་མའི་རྩ་བ་
ཡིན་པས་བསྟེན་བྱ་བཤེས་གཉེན་གྱི་འདམ་ཀ་ཤིན་ཏུ་གལ་ཆེའོ།། །
གཉིས་པ་རྟེན་བྱེད་སློབ་མ་ནི། དོན་གཉེར་ཆེ་ཞིང་ཉེས་ལེགས་འདོར་ལེན་
ཤེས། །བླ་མ་ལ་གུས་ཡིད་གཞུང་བརྩོན་འགྲུས་ལྡན། །ཞེས་པས། མཚན་ཉིད་ལྔ་ལྡན་
དགོས་པར་བསྟན་པ་ལས། དང་པོ་ནི། འབྲས་བུ་ཐར་པ་དང་ཐམས་ཅད་མཁྱེན་པ་
ཐོབ་འདོད་ཀྱི་དོན་གཉེར་དང་ལྡན་པ་ལ་དེའི་རྒྱུ་ལམ་ཉམས་སུ་ལེན་པ་ལ་ཡང་།
དོན་གཉེར་ཆེ་བ་ཞིག་དགོས་སོ། །དེ་ཡང་སྟོན་པའི་གསུང་རབ་རྣམས་ཤེས་དགོས་
པས་གཞུང་དང་མན་ངག་གི་ཚིག་དོན་ལ་ཐོས་བསམ་དོན་དུ་གཉེར་བ་ཏེ། དོན་
གཉེར་གསུམ་ཀ་དང་ལྡན་པའོ། །གཉིས་པ་ནི། ཉེས་པ་དང་སྐྱོན་གང་ལ་གནས་པའི་



སྒོ་བཞི་མཛོད་ལྔའི་ཡང་བཅུད།
ཕྱོགས་འདོར་བ་དང་། ལེགས་པ་དང་ཡང་དག་པ་གང་ལ་གནས་པ་དང་དུ་ལེན་ཤེས་
པའི་བློ་དང་ལྡན་པའོ། །གསུམ་པ་ནི། བླ་མ་དང་བོན་ལ་གུས་པ་ཡོད་པའོ། །བཞི་པ་
ནི། འགྱུར་ལྡོག་ཆུང་བ་སྟེ། རྟག་ཚུགས་པའོ། །ལྔ་པ་ནི། བརྩོན་འགྲུས་དང་ལྡན་པའོ། །
ཡོན་ཏན་ལྔ་པོ་དེ་དང་ལྡན་ན་སྣོད་ལྡན་གྱི་སློབ་མ་ཡིན་ཏེ། རྒྱུད་སྨིན་པར་སླ་བའི་
ཕྱིར་རོ། །ཡང་རྩེ་ལས། དད་མོས་དང་བརྩོན་འགྲུས་ཆེ་བ། ཐོས་བསམ་གྱིས་གདུང་བ།
ཞེ་བཅད་ཀྱི་བློ་བརྟན་པ། ཐར་པ་དོན་དུ་གཉེར་བ་དགོས་སོ། །ཞེས་དང་། བླ་མ་བཅུད་
ལྡན་ཡོད་ཀྱང་སློབ་མ་སྣོད་ལྡན་མེད་ན་མ་ལ་ཞོ་ཡོད་ཀྱང་བུ་ལ་རྐན་མེད་པ་དང་འདྲ།
སློབ་མ་སྣོད་ལྡན་ཡོད་ཀྱང་བླ་མ་བཅུད་ལྡན་མེད་ན་བུ་ལ་རྐན་ཡོད་ཀྱང་མ་ལ་ཞོ་
མེད་པ་དང་འདྲ། དེས་ན་སྣོད་དང་བཅུད་དུ་འཛོམ་དགོས་གསུངས་པས། བཅུད་ལྡན་
སློབ་དཔོན་དང་སྣོད་ལྡན་གྱི་སློབ་མ་འཛོམ་དཀའ་བས་མཚན་ཉིད་དེ་རྣམས་ཀྱི་ཆ་
མཚུངས་ཙམ་བྱུང་ནའང་ཕན་ཚུན་ཡལ་བར་མི་འདོར་བར་འབད་པར་བྱའོ།།
གསུམ་པ་ནི། རང་རྒྱུད་ཀྱི་སྡིག་སྒྲིབ་ལ་སོགས་པའི་ཉེས་སྐྱོན་མྱུར་དུ་དག་ནས།
ཡོན་ཏན་གྱི་ཚོགས་ཐམས་ཅད་ཡོངས་སུ་རྫོགས་པའི་ཐབས་ལ་བླ་མ་གུས་པས་ཚུལ་
བཞིན་བསྟེན་པ་ལེགས་པར་བྱ་སྟེ། རྒྱུད་སྦྱོང་བ་ལ་དེ་ལས་ཁྱད་པར་འཕགས་པ་མེད་
པས་དེ་ལ་བཞི། སྐུ་གསུང་ཐུགས་གསུམ་བསྙེན་བཀུར་གྱིས་ཐུགས་བཟུང་བ་དང་།
ཟང་ཟིང་གིས་ཐུགས་བཟུང་བ་དང་། རང་རྒྱུད་ཀྱིས་ཐུགས་བཟུང་བ་དང་། དོན་ལྡན་
གྱིས་ཐུགས་བཟུང་བའོ། །དང་པོ་ནི། ཟས་དང་གོས་སོགས་སྐུ་ཡི་རིམ་གྲོ་དང་། །གསུང་
ལ་བཀའ་ཉན་ཐུགས་ནི་མཉེས་བྱས་བཟུང་། །ཞེས་པས། བླ་མ་གང་ལ་མཉེས་པའི་
ཟས་དང་གོས་སོགས་དང་། སྐུ་ལ་གང་འཕྲོད་པའི་རིམ་གྲོ་ཁྲུས་དང་བསྐུ་མཉེ་བྱ་བ་
ལ་བ



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
སོགས་དང་། གསུང་གི་ཅི་ལྟར་བཀའ་བཀོད་པ་བཞིན་ཉན་པ་དང་། མདོར་ན་ཐུགས་
གང་ལ་མཉེས་པའི་ཐབས་བསྒྲུབ་པའི་སྒོ་ནས་ཐུགས་བཟུང་བར་བྱའོ། །གལ་ཏེ་བླ་མ་
དེས་མ་རིག་པའི་ལམ་དུ་ཁྲིད་པ་དང་། སྡོམ་པ་གསུམ་དང་འགལ་བའི་བྱ་བར་སྦྱོར་
ན། དེ་ལ་ནི་འཇུག་མི་རུང་བས་བཤགས་སྦྱང་ལེགས་པོར་བྱས་ནས་མི་བྱ་བར་བཤད་
དོ། །དེ་མ་གཏོགས་པའི་ངན་ལས་དང་དཀའ་སྤྱད་ཅི་ཙམ་ལ་བསྐོས་ཀྱང་དེས་ཡིད་
སུན་པ་དང་སྐྱོ་བར་མི་བྱ་བར་བསྒྲུབ་དགོས་ཏེ། མདོ་ལས། སློབ་དཔོན་ལྷ་ཡི་བཀའ་
བྱུང་ན། །དམྱལ་བར་སྤྲུགས་ཀྱང་བཟོད་པར་བགྱིའོ། །ཞེས་སོ།
གཉིས་པ་ནི། བླ་མེད་མཆོད་པ་སྤྲིན་གྱི་རྒྱན་སོགས་འབུལ། །ཞེས་པས། ཡང་
རྩེ་ལས། ལུས་ཀྱི་ཟླ་རོགས། མཚན་གྱི་བུ། ནོར་གྱི་དབྱིག ཟས་ཀྱི་བཅུད། གོས་ཀྱི་ཁ་
དོག ཡིད་ལ་འཛིན་པ་མེད་པས་ཕུལ་ལོ། །ཞེས་གསུངས་པ་ལྟར། རང་ལ་འབྱོར་ཚད་ཀྱི་ ་
ལོངས་སྤྱོད་དངོས་པོ་གང་ལ་ཡང་མ་ཆགས་པར་འབུལ་ལོ། །ཁྱད་པར་གང་མཁོ་བ་དང་
ཡིད་ལ་འོང་ཤས་རྣམས་འདམས་ནས་ཕུལ་ན་དངོས་གྲུབ་མྱུར་ལ། བཟང་པོ་ཡོད་བཞིན་
དུ་ངན་པ་ལས་མ་ཕུལ་ན་དམ་ཚིག་ཉམས་ཏེ། རང་ལ་དེ་ལས་མེད་པ་དང་བླ་མ་དེ་ལ་
དགྱེས་ན་ཉེས་པ་མེད་གསུངས་སོ། །དེ་ཡང་སློབ་མའི་ངོས་ནས་ཚོགས་བསགས་པའི་
མཆོག་ཡིན་པས་དེ་འདྲ་བ་ཞིག་དགོས་ཀྱི། བླ་མ་ནི་དེ་ལ་མི་ལྟ་བ་ཞིག་དགོས་པ་འདྲའོ།།
གསུམ་པ་ནི། ལུས་ཀྱི་སྤྱོད་པས་བླ་མ་མཉེས་བྱས་ཏེ། །ངག་གིས་དེ་བཞིན་ཡིད་
ཀྱིས་སངས་རྒྱས་ལྟ། །ཞེས་པས། ལུས་ཀྱིས་བླ་མའི་མདུན་དུ་མ་དག་པའི་སྤྱོད་ལམ་
སྤངས་ལ་བག་ཡོད་པས་སྐུ་གཡོག་ལ་སོགས་པའི་སྤྱོད་ལམ་དག་པས་བླ་མ་མཉེས་
པར་བྱ་ཞིང་། ངག་གིས་ཀྱང་དེ་བཞིན་གཅོམ་སྒྲ་སོགས་སྤངས་ལ་ཞི་བ་དང་དུལ་



24
སྒོ་བཞི་མཛོད་ལྔའི་ཡང་བཅུད།
བའི་སྒོ་ནས་ཞེ་ས་དང་བསྟོད་པ་སོགས་གང་ལ་མཉེས་པ་དེ་སྨྲ་ཞིང་། ཡིད་ཀྱིས་ཀྱང་
སངས་རྒྱས་དངོས་ཡིན་སྙམ་པའི་འདུ་ཤེས་བཞག་སྟེ། རྒྱུད་ལས། བླ་མ་ཅི་ལྟར་ལྟ་ཞེ་
ན། །སངས་རྒྱས་ལ་ཅི་ལྟར་ལྟ་བ་བཞིན་དུའོ། །ཞེས་དང་། བླ་མ་སངས་རྒྱས་སུ་མཐོང་
ན་གདམས་ངག་བདུད་རྩི་རུ་འགྱུར། མི་རུ་མཐོང་ན་ཟས་སྐོམ། ཁྱི་རུ་མཐོང་ན་དུག་
ཏུ་བབས། ཅེས་གསུངས་པས། དག་སྣང་སྐྱེས་ཚོད་ཀྱིས་རང་ལ་ཡོན་ཏན་སྐྱེ་བ་རྟེན་
འབྲེལ་ཡིན་ནོ། །དེ་ཡང་བླ་མ་ལ་སྐྱོན་ཡོན་ཤེས་མཉམ་ཡོད་ཀྱང་སྐྱོན་གྱི་ངོས་ནས་
མི་རྟོག་པར་ཡོན་ཏན་གྱི་ཕྱོགས་ཁོ་ན་ནས་བསམ་ན་དངོས་གྲུབ་འབྱུང་ལ། སྐྱོན་ཅུང་
ཟད་ལས་མེད་ཀྱང་དེ་ལ་བསམ་ན་དངོས་གྲུབ་ཀྱི་གེགས་ཡིན་པས་ཐོས་པ་དང་ཚུལ་
ཁྲིམས་ལ་སོགས་པས་ཡོན་ཏན་གང་ཡོད་དང་རང་ལ་ཡོན་ཏན་ཅི་ཙམ་བསྐྱེད་པ་ལ་
སོགས་པའི་ངོས་ནས་བསམ་པའི་དག་སྣང་སྦྱང་ཞིང་སྐྱོན་རྟོག་གི་བློ་ཡེ་མ་ཤོར་བར་
བྱའོ། །གལ་ཏེ་ཤོར་ན་ཡང་བཤགས་སྡོམ་ལ་འབད་པར་བྱའོ།། ་
བཞི་པ་ནི། བཀའ་ལུང་གཞུང་བཞིན་དོན་དང་ལྡན་པར་སྒྲུབས། །ཅེས་པ་བླ་
མ་གང་བསྟན་པའི་གདམས་པ་དང་། བཀའ་ལུང་གཞུང་ལས་ཇི་ལྟར་བྱུང་བ་བཞིན་
དོན་དང་མི་འགལ་བར་བསྒྲུབ་ན་བསྙེན་བཀུར་གྱི་མཆོག་ཡིན་པ་ཐམས་ཅད་མཁྱེན་
པ་སངས་རྒྱས་ཀྱིས་གསུངས་ཏེ། མདོ་ལས། གདམས་བཞིན་དོན་དང་ལྡན་པ་སློབ་
བུ་དམ་པའི་མཆོག ཅེས། བླ་མ་དེ་སྒྲུབ་པ་ལ་མཉེས་ཀྱི་ཟང་ཟིང་ལ་མི་བལྟ་བ་ཞིག་
དགོས་སོ། །དེ་ལས་ཟློག་ན་བླ་མར་མི་འོས་པར་སྔར་གསུངས་པ་ལྟར་རོ།།
བཞི་པ་ནི། དེ་ལྟར་བཤེས་གཉེན་ཚུལ་བཞིན་བསྟེན་ནས་བཀའ་དྲིན་ཞུ་དགོས་
པས་དེ་ལ་གསུམ། སྔོན་འགྲོ་དང་། དངོས་གཞི། རྗེས་ཀྱི་བྱ་བའོ། །དང་པོ་ལ་གཉིས་



25
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཏེ། འདུ་ཤེས་ཀྱི་ཁྱད་པར་དང་། བསམ་པའི་ཁྱད་པར་རོ། །དང་པོ་ནི། ནད་དང་སྨན་པ་
གདམས་ངག་སྨན་བཞིན་དུ། །དཔོན་སློབ་གཉིས་ཀས་འདུ་ཤེས་གསུམ་སོགས་བཞག །
ཅེས་པ་མཆད་ཉན་ལ་སོགས་པའི་ལམ་གང་ལ་ཉམས་སུ་ལེན་པ་དེ་བསམ་པའི་ཁྱད་
པར་གྱིས་དྲེགས་སུ་མ་ཤོར་བ་དང་ལམ་དུ་འགྲོ་བ་གཉིས་ཡོད་པས་དང་པོ་ནས་བསམ་
པ་བཟང་པོས་ལམ་དུ་བསྒྱུར་བ་ལ་འདི་ལྟར་བསམ་པར་བྱ་སྟེ། ཉན་པ་པོ་རང་ལ་ནད་པ་
ལྟ་བུའི་འདུ་ཤེས་བཞག་སྟེ། རྒྱུན་རིང་ཞིང་གསོ་དཀའ་བའི་བདག་འཛིན་ཆགས་སྡང་
ལ་སོགས་ཉོན་མོངས་གཅོང་ནད་ཀྱིས་ཐེབས་ནས། ངན་འགྲོ་ལ་སོགས་པ་འགྲོ་བ་ལྔའི་
སྡུག་བསྔལ་གྱིས་ནད་ཟུག་གཟེར་ཆེ་བ་རེ་མོས་སུ་ཉམས་སུ་མྱོང་བའི་ཕྱིར་རོ། །བླ་མ་ལ་
སྨན་པ་ལྟ་བུའི་འདུ་ཤེས་བཞག་སྟེ། སྡུག་བསྔལ་གྱི་ནད་ཚབ་པོ་ཆེ་དེ་འཆོས་ཤེས་པའི་
ཕྱིར་རོ། །གདམས་ངག་ལ་སྨན་གྱི་འདུ་ཤེས་བཞག་སྟེ། དེས་བསྟན་པའི་བོན་འདི་ཉམས་
སུ་བླངས་པས་སྡུག་བསྔལ་གྱི་ནད་དེ་ལས་ཐར་པའི་ཕྱིར་རོ། །དཔོན་སློབ་གཉིས་ཀས་དེ་
སོགས་འཆད་ཉན་འདིས་སངས་རྒྱས་ཀྱི་བསྟན་པ་ཡུན་རིང་དུ་གནས་པར་བྱའོ། །འདི་
དག་ཤེས་ན་སེམས་ཅན་གྱི་དོན་དུ་འགྱུར་རོ་སྙམ་དུ་སེམས་བསྐྱེད། །
གཉིས་པ་ནི། ཟང་ཟིང་འཁོར་གཡོག་གྲགས་པ་ལ་སོགས་དང་། །ལྷ་མི་བདེ་བའི་
དོན་དང་རང་ཉིད་ཀྱིས། །བྱང་ཆུབ་འདོད་མིན་འགྲོ་ཀུན་དྲང་བའི་ཕྱིར། །ཞེས་པས།
གང་ལ་འཆད་ཉན་བྱེད་པའི་གཞུང་འདི་ཤེས་ན་ཚེ་འདིར་ཟང་ཟིང་གི་འབུལ་བ་དང་།
གྲྭ་པ་དང་འཁོར་གཡོག་འབྱུང་བ་དང་། མཁས་པའི་གྲགས་པ་སྙན་པ་ཐོབ་པ་དང་། དེ་
ལ་སོགས་བཀུར་བསྟི་བྱེད་པ་མང་དུ་འབྱུང་ངོ་སྙམ་པའི་བསམ་པ་ལོག་པ་དང་། ཕྱི་མ་
ལྷ་མི་བདེ་བའི་དོན་དུ་ཉན་པའི་བསམ་པ་དམན་པ་དང་། རང་ཉིད་གཅིག་པུ་བྱང་ཆུབ་



26
སྒོ་བཞི་མཛོད་ལྔའི་ཡང་བཅུད།
ཐོབ་འདོད་ཀྱི་བསམ་པ་ཆུང་བ་སྟེ་དེ་རྣམས་སྤངས་ལ། བདག་གིས་འགྲོ་ཀུན་དྲངས་
པའི་ཕྱིར་སངས་རྒྱས་ཐོབ་པར་བྱ། དེ་ཐོབ་པ་ལ་དེའི་རྒྱུ་མ་ནོར་ཞིང་ཆ་ཚང་པ་ཞིག་
ཉམས་སུ་བླང་དགོས་པས་དེའི་ཆེད་དུ་ཉན་པར་བྱའོ་སྙམ་དུ་སེམས་བསྐྱེད་དོ། །
གཉིས་པ་དངོས་གཞི་ནི། ཡེངས་རྨུགས་ཁེ་དྲེགས་ཚུལ་བལྟ་སྐྱོ་བ་དང་། །ཉན་
བསམ་བསྒོམ་ལ་དྲེད་སྤང་ཟུང་འཇུག་ཏུ། །སྤང་ནས་རིམ་པས་ཤེས་རྒྱུད་ཡོངས་སུ་
སྦྱང་། །ཞེས་པས། གསུང་རབ་ལས། གསས་མཁར་རི་རབ་དཔེར་བཞག་གི་ནང་ན་
ཤེལ་གྱི་སེང་གེ་བཞི་བཞི་བརྒྱད་བསྣོལ་བའི་ཁྲི་ལ་ནི་བཞུགས། དབུ་ལ་གསེར་གྱི་
སྲོག་ཞུ་ནི་གསོལ། ཕྱག་ན་སྲིད་པ་སྐོས་ཀྱི་ཆགས་ཤིང་ནི་བསྣམས་ནས། བརྗིད་པའི་
ཚུལ་དང་དགའ་བའི་མདངས་ཀྱིས་འཕྲུལ་ངག་བདེན་པའི་བོན་རབ་ཏུ་སྟོན་ནོ། །
ཞེས་གསུངས་པ་ལྟར། འཆད་པ་པོས་ཁྲུས་བྱས་ཤིང་གཙང་སྦྲ་དང་ལྡན་པས་གོས་
གཙང་མ་བགོས་ལ་གཙང་ཞིང་ཡིད་ཏུ་འོང་བའི་ཕྱོགས་སུ་འཆད་ཁྲི་མཐོན་པོ་ལ་
གདན་མཛེས་པར་བཤམས་ལ་ལུས་དག་པ་དཀྱིལ་དཀྲུང་གིས་འཁོད་ནས་ལྷག་པའི་
ལྷ་སོགས་ལ་སྐྱབས་སུ་འགྲོ་བ་སྔོན་དུ་བཏང་ནས་བཞིན་གྱི་མདངས་གསལ་ཞིང་སྨྲ་
སྒོ་དག་པས་གང་བཤད་པའི་དོན་དེ་དཔེ་དང་གཏན་ཚིགས་དང་ལུང་གི་ངེས་ངེས་
སུ་བཤད་པར་བྱའོ། །དེའི་ཚེ་ལུས་མ་དག་པ་རྐང་སྐྱོང་སོགས་དང་། ངག་མ་དག་པ་
སྐབས་སུ་འཕྲོས་པའི་གླིང་བསླང་དང་བདག་ཉིད་བསྟོད་ཅིང་གཞན་སྨོད་པ་དང་།
དཔེ་འཁྱུད་པ་སོགས་སྤངས་བར་བྱའོ། །ཡིད་ཀྱིས་ཀྱང་གོང་དུ་ལོག་པའི་བསམ་པ་
ངན་པའི་སྐྱོན་བཤད་པ་ལྟ་བུ་སྤངས་ལ་བསྟན་པ་དར་བ་དང་སེམས་ཅན་ལ་ཕན་
པར་བྱའོ་སྙམ་དུ་སེམས་བསྐྱེད་ལ་བཤད་པར་བྱའོ། །ཉན་པ་པོས་ཀྱང་ཐོས་པར་བྱེད་



27
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
རེས་ཀྱིས་མི་ཤེས་པའི་རབ་རིབ་སེལ་ཞིང་ཤེས་རབ་ཀྱི་མིག་ཇེ་གསལ་དུ་འོང་བ་
སོགས་ཕན་ཡོན་དྲན་པའི་སྒོ་ནས་སྟོན་པ་དང་བསྟན་པ་ལ་གུས་པས་ཕྱག་ལེགས་
པར་བྱས་ལ་ལུས་གུས་པ་ཅོག་པུ་སོགས་ཀྱིས་འདུག་ཅིང་། ངག་མ་དག་པ་གཅོམ་སྒྲ་
ཤ་ཤིབ་དང་། ལྐོག་གཏམ་དང་འདྲིས་པ་མེད་པའི་གླེང་བསླང་སོགས་སྤངས་ནས། ཕྱི་
གཟུགས་སྒྲ་ལ་སོགས་ལ་ཡེངས་ནས་འཆད་པ་པོའི་ངག་སྒྲོས་ལ་རྣ་བ་མི་གཏོད་པ་
དང་། ནང་དུ་བསམ་བློ་གཞན་ཞིག་ལ་ཡེངས་ནས་ཡིད་མི་གཏོད་པ་དང་། རྨུགས་
ནས་གཉིད་དུ་སོང་བ་དང་། ཁེ་དྲེགས་དང་། དགའ་བ་ལ་རེ་བའི་ཚུལ་བལྟ་བ་དང་།
ཐུན་ཐག་རིང་གི་སྙམ་པའི་སྐྱོ་བ་སོགས་སྤང་བར་བྱའོ། །གཞན་ཡང་ཉན་པའི་བློ་དྲེད་
པ་བྲག་ངོས་ལ་སྲན་མ་གཏོར་བ་ལྟ་བུ་ཡིད་ལ་མི་ཟིན་པ་སྤངས་ན་སྣོད་ཁ་སྦུབ་ལྟ་
བུའི་སྐྱོན་ལས་གྲོལ། བསམ་པའི་བློ་དྲེད་པ་ལོང་བའི་ལག་ཏུ་རྫས་ཁྲ་བོ་གཏད་པ་ལྟ་
བུ་དོན་ལ་རྟོག་དཔྱོད་མེད་ཅིང་ཡིད་ལ་མི་འཇོག་པ་སྤང་ན་སྣོད་གས་ཅན་ལྟ་བུའི་
སྐྱོན་ལས་གྲོལ། བསྒོམ་པའི་བློ་དྲེད་པ་ཅོལ་ཆུང་བྱིས་པས་འཇའ་ཚོན་དེད་པ་ལྟ་བུ་
ཚིག་ཐོག་ལ་འབྱམས་པ་དོན་ཉམས་སུ་མི་ལེན་པ་སྤངས་ན་སྣོད་དུག་ཅན་ལྟ་བུའི་
སྐྱོན་ལས་གྲོལ་ལོ། །དེའི་ཕྱིར་ཚིག་དོན་གཉིས་ཀ་ཟུང་འཇུག་དུས་གཅིག་ཏུ་བཟུང་
བའམ། ཡང་ན་དང་པོ་ཚིག་བཟུང་། བར་དུ་དོན་ལ་རྟོག་དཔྱོད་གཏོང་
། ཐ་མར་དེའི་
དོན་ཉམས་སུ་བླངས་པས་ཤེས་པའི་རྒྱུད་སྦྱངས་བར་བྱའོ།།
གསུམ་པ་རྗེས་ཀྱི་བྱ་བ་ནི། འཆད་ཉན་བྱས་རེས་ཀྱི་རྗེས་ལ། བཤད་ཉན་བྱས་
པའི་དགེ་བ་རྣམས་གནས་སྐབས་བསྟན་པ་དར་བ་དང་། སེམས་ཅན་ལ་དགེ་བ་
མཐར་ཐུག་བྱང་ཆུབ་ཐོབ་པའི་འདུན་པ་དྲག་པོས་བསྔོ་བར་བྱའོ།།



་ན
སྒོ་བཞི་མཛོད་ལྔའི་ཡང་བཅུད།
ཤེས་ནས་འཇུག་པར་བྱ་བ་ནི། །མི་བཙོང་ཁྱད་དུ་མི་བསད་སྤངས་མི་བྱ། །ལྡོག་
མེད་མཐར་ཕྱིན་མཚོ་ལ་རྡོ་བོར་བཞིན། །ཞེས་པས། ཤེས་ནས་ཟས་ནོར་དུ་བཙོང་བ་
དང་། མ་མོས་པ་ཁྱད་དུ་བསད་པ་དང་། སྤངས་པ་ལ་སོགས་མི་བྱ་བར་སྤྱིར་ཐོས་པ་ལ་
སོགས་དགེ་སྒོར་ཞུགས་པ་དང་། དགོས་སུ་གཞུང་འདིར་ཞུགས་ནས་བར་སྐབས་ལྡོག་
པ་མེད་པར་མཚོན་ལ་རྡོ་བོར་བ་བཞིན་མཐར་ཕྱིན་པར་བྱའོ།།
ལྔ་པ་བཤེས་གཉེན་ཚུལ་བཞིན་བསྟེན་ནས་ཐོས་བསམ་གྱིས་རྒྱུད་སྦྱང་བའི་
ཕན་ཡོན་ནི། དགེ་སྡིག་ལ་སོགས་འཕེལ་འགྲིབ་ཟླ་བ་བཞིན། །མི་དང་མི་མིན་བར་
ཆོད་སེལ་བར་བྱེད། །གོལ་ན་དེས་འཛིན་ལམ་སྟོན་འདྲེན་པར་བྱེད། །མ་འོངས་དུས་
ནའང་མཇལ་འགྱུར་གདུལ་བྱ་འགྱུར། །ཞེས་པས། ཤེས་རབ་དང་ཚུལ་ཁྲིམས་ལ་
སོགས་པའི་དགེ་བ་དང་། ཡོན་ཏན་གྱི་ཕྱོགས་ནི་ཟླ་བ་ཡར་གྱི་ངོ་བཞིན་ཇེ་འཕེལ་དུ་
འགྲོ་ལ། གཏི་མུག་དང་སྡིག་པ་དང་ཉེས་སྐྱོན་གྱི་ཕྱོགས་ནི་ཟླ་བ་མར་གྱི་ངོ་བཞིན་ཇེ་
འགྲིབ་ཏུ་འགྲོའོ། །མི་དང་མི་མ་ཡིན་གྱི་གནོད་པ་ཡང་སེལ་བར་བྱེད་པའི་རྟོགས་ལྡན་
སྟག་ཆེན་གྱི་གཏམ་རྒྱུད་ལྟར་རོ། །ལམ་གོལ་བར་ཡང་མི་འགྱུར་ལ་གལ་ཏེ། གོལ་ན་
ཡང་བླ་མ་དེས་རྗེས་སུ་བཟུང་ནས་ཡང་དག་པའི་ལམ་བསྟན་ནས་འདྲེན་པར་བྱེད་
དོ། །མ་འོངས་པ་ཕྱི་མའི་དུས་སུ་ཡང་མཇལ་ནས་གདུལ་བྱ་འགྱུར་རོ། །གལ་ཏེ་ཚིགས་
སུ་བཅད་པ་གཅིག་ཡན་ཆད་ཉན་པའི་སློབ་དཔོན་ལ་མ་གུས་པ་དང་བརྙས་པ་སོགས་
ཀྱིས་བསྟེན་ཚུལ་ལོག་ན་ཚེ་འདིར་ནད་དང་གདོན་དུ་མས་གཙེས་ཤིང་ཕྱི་མར་ངན་
འགྲོའི་སྡུག་བསྔལ་ཤིན་ཏུ་ཆེ་བ་དུས་མཐའ་མེད་པར་མྱོང་བར་འགྱུར་བས་ཤིན་ཏུ་
གཟབ་པར་བྱ་ཞིང་། སངས་རྒྱས་ལྟར་དུ་ཤེས་པར་བྱའོ། །གོང་འོག་མ་འདྲེས་པར་བྱེད་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
པའི་ཕྱིར་དོན་དང་པོ་བསྟན་པའོ། །ཞེས་པས་མདོ་བསྡུ་བའོ།། །།
ཡོན་ཏན་ཐམས་ཅད་ཀྱི་འབྱུང་གནས་བཤེས་གཉེན་བསྟེན་ཚུལ་བསྟན་ནས་
གནས་སྐབས་མངོན་པར་མཐོ་བ་དང་མཐར་ཐུག་ཐར་པ་དང་ཐམས་ཅད་མཁྱེན་པའི་
ཡོན་ཏན་གང་ལ་སྐྱེ་བའི་གཞི་ནི་ལུས་རྟེན་དུ་རུང་བ་དང་། བསམ་པ་རྟེན་དུ་རུང་
བ་གཉིས་དགོས་པས། ལུས་རྟེན་དུ་རུང་བ་དལ་འབྱོར་ལེའུ་གཉིས་པར་བསྟན་པས་
དེ་ལ་གཉིས་ཏེ། མདོར་བསྟན་པ་དང་། རྒྱས་པར་བཤད་པའོ། །དང་པོ་ནི། དལ་ཞིང་
འབྱོར་བ་འདི་ཐོབ་ཤིན་ཏུ་དཀའ། །དེ་ཐོབ་ཚུད་མི་བསན་པར་བྱང་ཆུབ་བསྒྲུབ། །ཅེས་
པ། མི་ཁོམས་པའི་གནས་བརྒྱད་བྲལ་བ་དལ་བའི་ལུས་ལ་མཐུན་རྐྱེན་བོན་བརྒྱད་
ཀྱིས་འབྱོར་བ་འདི་ནི་རྒྱུ་ངོ་བོ་སྤྱི་དང་བྱེ་བྲག་གང་ལ་བསམ་ཀྱང་ཤིན་ཏུ་ཐོབ་དཀའ་
བས། དེ་ཐོབ་པའི་ཚེ་མནོག་ཆུང་ལ་ཉེས་པ་ཆེ་བ་སྙིང་པོ་མེད་པ་འཇིག་རྟེན་གྱི་བྱ་
བས་ཆུད་མི་བསན་པར་བསྒྲུབ་བྱ་དམ་པ་སྡུག་བསྔལ་ལས་གཏན་དུ་ཐར་བའི་བདེ་བ་
མི་འགྱུར་བའི་གོ་འཕང་བྱང་ཆུབ་བསྒྲུབ་པར་བྱའོ།།
གཉིས་པ་ལ་བཞི་སྟེ། དལ་བ་དང་། འབྱོར་བ་དང་། ཐོབ་དཀའ་བ་དང་། དེ་
ཆུད་མི་བསན་པའོ། །དལ་བ་ལ་གཉིས་ཏེ། རྣལ་མ་དང་། ལྡོག་པའོ། །དང་པོ་ལ་གཉིས་
ཏེ། ངོས་བཟུང་བ་དང་། ལུང་གིས་བསྒྲུབ་པའོ། །དང་པོ་ནི། དགེ་སྤྱོད་སྐལ་ལྡན་མི་
ཁོམས་བརྒྱད་སྤངས་པ། །དེ་ནི་དལ་བ་ཡིན་པར་ཤེས་པར་བྱ། །ཞེས་པ། བདེ་བའི་རྒྱུ་
དགེ་བ་ལ་སྤྱོད་པའི་སྐལ་པ་དང་མི་ལྡན་པ་མི་ཁོམས་པའི་གནས་བརྒྱད་སྤངས་པ་དེ་
ནི་དལ་བའི་ངོ་བོ་ཡིན་པར་ཤེས་པར་བྱའོ། །གཉིས་པ་ནི། མི་ཁོམས་པ་བརྒྱད་སྤངས་
པ་དལ་བ་ཡིན་པའི་ཤེས་བྱེད་ནི། མདོ་ལས། འཇིག་རྟེན་ཁམས་ན་སེམས་ཅན་གྲངས་



སྒོ་བཞི་མཛོད་ལྔའི་ཡང་བཅུད།
མང་ཡང་། །འཛམ་གླིང་སོག་ཁར་སྐྱེ་བ་ཤིན་ཏུ་དཀའ། །གཙང་མ་མི་ལུས་ཐོབ་པ་རབ་
ཏུ་དཀོན། །བདེར་གཤེགས་ཞལ་མཐོང་བརྒྱ་ལ་རེ་འགའ་ཙམ། །སྟོན་པའི་བཀའ་ཉན་
ཀུན་གྱི་ཐུན་མོང་མིན། །དལ་འབྱོར་སྙེད་པའི་དུས་འདིར་འབད་དེ་བྱང་ཆུབ་བསྒྲུབ་
པར་མི་བྱེད་ན། །གཞན་དག་གང་དུ་སྐྱེས་ཀྱང་མི་ཁོམས་ལོག་པར་གཡེང་། །ཞེས་
གསུངས་པའི་དོན་ཡང་། ཚིག་རྐང་དང་པོ་ནི་ཁྱབ་བྱེད་ཐུན་མོང་། དེ་ནས་གཉིས་ནི་
འཛམ་གླིང་གི་མི་ལུས་གཙང་མ་ཐོབ་པ་དལ་བའི་ལུང་དང་། དེ་ནས་གཉིས་ནི་བདེར་
གཤེགས་ཀྱི་ཞལ་མཐོང་པ་དང་སྟོན་པའི་བཀའ་ལ་ཉན་པའི་དབང་ཡོད་པ་འབྱོར་
བ་ཡིན་པར་བསྟན་ནས། དེ་ནས་ཚིག་རྐང་ཐ་མ་གཉིས་ཏེ། དལ་འབྱོར་ནི་དེ་ཉིད་
ཡིན་ལ་དེ་ལས་གཞན་དུ་སྐྱེས་ཀྱང་མི་ཁོམ་པའི་གནས་ཡིན་པ་དེའི་ཕྱིར། མི་ཁོམ་
པའི་གནས་བརྒྱད་སྤང་བ་དེ་ནི་དལ་བའོ། །ཞེས་བསྟན་པའི་ལུང་ཁུངས་སུ་འདོད་
དོ། །གཉིས་པ་ལྡོག་པ་ལ་གསུམ་སྟེ། ངོས་བཟུང་ནས་མདོར་བསྟན། ལུང་གིས་བསྒྲུབ་
སྟེ་རྒྱས་པར་བཤད་པ། ཉེས་སྐྱོན་གྱིས་མདོ་བསྡུ་བའོ། །དང་པོ་ནི། ལྷ་སོགས་རིགས་ལྔ་
གླིང་གསུམ་མི་དང་དྲུག །མཐའ་འཁོབ་དབང་པོ་མ་ཚང་གཉིས་ཏེ་བརྒྱད། །ཅེས་པ།
མི་ཁོམ་པའི་གནས་བརྒྱད་ནི། འགྲོ་བ་རིགས་དྲུག་ལས་མི་མ་གཏོགས་པར་ལྷ་སོགས་
རིགས་ལྔ་དང་། མི་ལ་ཡང་འཛམ་གླིང་མ་གཏོགས་པས་གླིང་གསུམ་གཅིག་ཏུ་བརྩི་
བ་དང་དྲུག གླིང་ཕྲན་བརྒྱད་འཐའ་འཁོབ་ཀྱི་གནས་སུ་བསྡུས་ནས་འཛམ་གླིང་གི་
མཐའ་འཁོབ་དང་གཉིས་གཅིག་ཏུ་བརྩི་བས་བདུན། ཡུལ་དབུས་སུ་སྐྱེས་ཀྱང་དབང་
པོ་མ་ཚང་བ་བརྒྱད་དོ། །དེ་བརྒྱད་མི་ཁོམ་པའི་གནས་ཡིན་པའི་ཤེས་བྱེད། །
་ གཉིས་པ་ལུང་གིས་བསྒྲུབ་སྟེ་རྒྱས་པར་བཤད་པ་ནི། ལྷ་སོགས་རིགས་ལྔའི་ཡུལ་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དུ་སྟོན་པ་ལ། །མ་གཤེགས་རང་རང་སྡུག་བསྔལ་གྱིས་གཡེང་བས། །བསྟན་པའི་བོན་
ཉན་མི་ཁོམ་གཤེན་ལྷས་གསུངས། །ཞེས་པ་ནི། མདོ་ལས། ལྷའི་ཡུལ་དུ་སྟོན་པ་ལ་མ་
གཤེགས་ཤིག ལྷ་རྣམས་ལོངས་སྤྱོད་ཀྱིས་གཡེང་ནས་བསྟན་པའི་བོན་ཉན་དུ་མི་ཁོམ།
ལྷ་མ་ཡིན་གྱི་ཡུལ་དུ་སྟོན་པ་ལ་མ་གཤེགས་ཤིག ལྷ་མིན་རྣམས་ཁོ་ཕམ་དང་བདག་
རྒྱལ་གྱིས་གདུང་བས་བསྟན་པའི་བོན་ཉན་དུ་མི་ཁོམ། བྱོལ་སོང་གི་ཡུལ་དུ་སྟོན་པ་
ལ་མ་གཤེགས་ཤིག བྱོལ་སོང་རྣམས་གླེན་ལྐུགས་ཀྱིས་མྱོས། མུན་པས་གཏིབས་གཅིག་
གིས་གཅིག་ཟ་བའི་སྡུག་བསྔལ་གྱིས་འཇིགས་ཤིང་བྲོས། དེ་ལྟ་བུའི་སྡུག་བསྔལ་གྱིས་
ཟིན་པས་བསྟན་པའི་བོན་ཉན་དུ་མི་ཁོམ། དེ་བཞིན་དུ་ཡི་དྭགས་ནི་ཞེན་ཞིང་ཆགས་
པའི་འདོད་ཆགས་འདོད་པས་ནི་བརྒྱལ། བཀྲེས་ཤིང་སྐོམ་པས་སྡུག་བསྔལ་གྱིས་ཟིན་
པས་བོན་ཉན་དུ་མི་ཁོམ། དམྱལ་བ་རྣམས་ནི་ཚ་གྲང་གིས་བཙོ་སྲེག་དང་མཚོན་གྱིས་
བཤའ་གཏུབ་དང་། དེ་ལྟར་སྦྱོང་བས་སྟོན་པའི་བོན་ཉན་དུ་མི་ཁོམ། ཞེས་སྟོན་པ་ལ་
འགྲོ་བ་འདྲེན་གནས་གཤེན་ལྷས་ལུང་བསྟན་པས་མི་ཁོམ་པར་གསུངས་སོ།།
གླིང་གསུམ་མི་རྣམས་མཐོ་རིས་བདེ་འགྲོ་རུ། །དགེ་བ་མེད་པས་སྨོན་ལམ་
འཛམ་གླིང་འདེབས། །གླིང་རྣམས་སྤྱི་ཡི་མཐའ་འཁོབ་གླིང་ཕྲན་བརྒྱད། །མིའམ་ཅིའི་
སྟེ་རིགས་དྲུག་མི་རུ་གཏོགས། །འཛམ་གླིང་མཐའ་འཁོབ་ཡོན་དང་རྐོང་པོ་སོགས། །
མདོར་ན་སངས་རྒྱས་བསྟན་པ་གང་མེད་རྣམས། །ཉ་མཆོད་ཆག་པས་མཐའ་འཁོབ་
གནས་འདིར་སྐྱེ། །མཐའ་འཁོབ་མི་ཡི་ལུང་མི་གོ་བས་ན། །དེ་ཕྱིར་ངེས་ལུང་མ་
བསྟན་སྟོན་པས་གསུངས། །ཞེས་པས། ཤར་ལུས་འཕགས་པོ། །བྱང་སྒྲ་མི་སྙན། ནུབ་
བ་གླང་སྤྱོད་དང་གསུམ་གྱི་མི་ནི་མཐོ་རིས་སུ་འགྲོ་བའི་དགེ་བ་མེད། ངན་སོང་དུ་



32
སྒོ་བཞི་མཛོད་ལྔའི་ཡང་བཅུད།
འགྲོ་བའི་སྡིག་པ་མེད། སྟོན་པས་བསྟན་པ་མི་འཕེལ་བའི་གླིང་ཡིན་ནོ། །ཞེས་དང་།
སྨོན་ལམ་ནི་ལྷོ་སོག་ཀར་འདེབས་སོ། །གསུངས་པས། དགེ་བ་སྤྱོད་པའི་སྐལ་པ་དང་
མི་ལྡན་པའོ། །གླིང་ཕྲན་བརྒྱད་ནི་མིའམ་ཅི་སྟེ་རིགས་དྲུག་གི་ནང་ཚན་ལས་མི་རུ་
གཏོགས་པ་ལས་མ་ངེས་ཏེ། མི་ལུས་གླང་གི་མགོ་ཅན་དང་། རྟའི་མགོ་ཅན་དང་།
སྦལ་བ་དང་མོང་ཙེ་ལ་སོགས་ཅི་རིགས་སུ་བརྫུ་བས་གླིང་སྤྱིའི་མཐའ་འཁོབ་ཡིན་
ནོ། །འཛམ་གླིང་མཐའ་འཁོབ་ནི་མོན་དང་རྐོང་པོ་སོགས་ཡིན་ཏེ། མདོར་ན་སངས་
རྒྱས་ཀྱི་བསྟན་པ་གང་ན་མེད་པ་རྣམས་སོ། །མོན་དང་རྐོང་པོ་མཐའ་འཁོབ་ཡིན་
པའི་རྒྱུ་མཚན་ནི། སྔར་སྟོན་པས་རྐོང་རྗེ་དཀར་པོ་ལ་ཉ་མཆོད་དུས་གཅིག་ཆག་
པས་མཐའ་འཁོབ་གནས་འདིར་སྐྱེས། །གསུངས་པས་ངེས་སོ། །མཐའ་འཁོབ་རྣམས་
མི་ཁོམ་པའི་གནས་ཡིན་པ་ནི། མཐའ་འཁོབ་མི་ཡི་ལུང་མི་གོ །དེ་ཕྱིར་ངེས་ལུང་མ་
བསྟན་ཏེ། །མི་ཤེས་ཕྱིར་ན་མ་བསྟན་ནོ། །ཞེས་སྟོན་པས་གསུངས་པས་ངེས་སོ། །ཡུལ་
དབུས་སྐྱེས་ཀྱང་འོན་ལོང་ལ་སོགས་རྣམས། དབང་པོ་མ་ཚང་སྤྱོད་མི་ཁོམ་པར་གོལ། །
ཞེས་པས། བསྟན་པ་ཡོད་པའི་གནས་ཡུལ་དབུས་སུ་སྐྱེས་ཀྱང་འོན་པ་དམུས་ལོང་ལ་
སོགས་དབང་པོ་མ་ཚང་པ་ཡང་མི་ཁོམ་པ་ཡིན་ཏེ། གབ་པ་ལས། ཏིང་འཛིན་དབང་
པོའི་ཡུལ་དུ་འཕྱོས་ནས་དབང་པོ་མ་ཚང་དགེ་བ་སྤྱོད་མི་ཁོམ་པར་གོལ། ཞེས་སོ། །
གཞུང་འགའ་ཞིག་ལས་ནི། མི་མ་ཡིན་པའི་མི་ཁོམ་པ་བཞི། མིའི་མི་ཁོམས་པ་བཞི་
དང་བརྒྱད་དེ། ངན་འགྲོ་གསུམ་དང་ལྷ་ལ་འདོད་ལྷའི་ཕྱོགས་གཅིག་རྟག་ཏུ་གཡེང་
བ། གཟུགས་ཁམས་ཀྱི་ཕྱོགས་གཅིག་འདུ་ཤེས་མེད་པའི་ལྷ་དང་། གཟུགས་མེད་ཀྱི་
ཕྱོགས་གཅིག་པོ་སྐྱེས་ཏེ་ལྷའི་མི་ཁོམ་པ་དང་བཞི། འཁོར་རྣམ་བཞི་མི་རྒྱུ་བའི་ཡུལ་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
མཐའ་འཁོབ་དང་། མིག་རྣ་སོགས་དབང་པོ་མ་ཚང་པ་དང་། ལས་འབྲས་སོགས་མེད་
པར་འཛིན་པའི་ལོག་ལྟ་ཅན་དང་། སངས་རྒྱས་ཀྱི་སྒྲོན་མ་མ་བྱུང་བའི་མུན་པའི་དུས་
སུ་སྐྱེས་པ་ནི་མིའི་མི་ཁོམ་པ་བཞི་སྟེ་བརྒྱད་པོ་དེ་དག་རྟག་ཏུ་དགེ་བ་བྱ་བའི་དལ་བ་
མེད་པས་མི་ཁོམ་ཞེས་གསུངས་སོ།།
གསུམ་པ་ཉེས་སྐྱོན་གྱིས་མདོ་བསྡུ་བ་ནི། མི་ཁོམས་གནས་བརྒྱད་དགེ་སྤྱོད་སྐལ་མི་
ལྡན་། །ཞེས་པ། དེ་དག་གང་དུ་སྐྱེས་ན་དགེ་བ་སྤྱོད་པའི་སྐལ་པ་དང་མི་ལྡན་ཏེ། ངན་སོང་
གསུམ་ནི་དགེ་བ་སྤྱོད་མི་ཤེས་ཤིང་སྡུག་བསྔལ་གྱིས་མནར་བས་མི་ནུས་ལ། ལྷ་དེ་རྣམས་
ནི་རྟག་ཏུ་གཡེང་བ་དང་། སེམས་ཀྱི་རྒྱུ་བ་མེད་པ་དང་། ཐར་ལམ་བསྒྲུབ་པའི་སྐལ་པ་དང་
མི་ལྡན་ཞིང་། མཐའ་འཁོབ་དང་དབང་པོ་མ་ཚང་བ་དང་། མུན་པའི་དུས་དང་གསུམ་ནི་
བླང་དོར་མི་ཤེས་སོ། །ལོག་ལྟ་ཅན་ནི་བསྟན་པ་ལ་མི་མོས་པའི་ཕྱིར་རོ།།
གཉིས་པ་འབྱོར་པ་ལ་བཞི། ངོས་བཟུང་བ་དང་། ལུང་གིས་བསྒྲུབ་པ་དང་། དེ་ལ་
དོན་བརྒྱད་ལྡན་དགོས་པས་མདོར་བསྟན་པ་དང་། ལུང་གིས་བསྒྲུབ་སྟེ་རྒྱས་པར་བཤད་
པའོ། །དང་པོ་ནི། བཀའ་ཉན་སྐལ་ལྡན་འདུ་འཛིའི་བྲེལ་བ་མེད། །དེ་ནི་འབྱོར་པ་ཡིན་
པ་ཤེས་པར་བྱ། །ཞེས་པས་སྟོན་པའི་བཀའ་ཉན་པ་དང་སྤྱོད་པའི་སྐལ་པ་དང་ལྡན་ཞིང་།
སེམས་ཅན་གྱི་ལས་སྤྱོད་འདུ་འཛིའི་བྲེལ་བ་དང་བར་ཆོད་མེད་པ་འབྱོར་པ་ཡིན་
པར་ཤེས་པར་བྱའོ། །གཉིས་པ་ལུང་གིས་བསྒྲུབ་པ་ནི། མདོ་ལས། བདེར་གཤེགས་ཞལ་
མཐོང་བརྒྱ་ལ་རེ་འགའ་ཙམ། །སྟོན་པའི་བཀའ་ཉན་ཀུན་གྱི་ཐུན་མོང་མིན། །ཞེས་པ།
མདོ་ལས། འདུ་འཛི་བྲེལ་བ་སེམས་ཅན་གྱི། །ལས་དང་སྤྱོད་པ་ཡིན་པར་བསྟན། །ཞེས་
པས། དེ་དང་འགལ་བ་དལ་འབྱོར་ཡིན་པར་ཡང་བཤད་དེ། དལ་འབྱོར་ས་ཐོབ་གཤེན་



སྒོ་བཞི་མཛོད་ལྔའི་ཡང་བཅུད།
རབ་ཀྱི། །ལས་དང་སྤྱོད་པ་ཡིན་པར་བསྟན། །ཞེས་བཤད་པས་ངེས་སོ།།
གསུམ་པ་ནི། སངས་རྒྱས་འབྱོན་དང་བཀའ་ཡི་འཁོར་ལོ་བསྐོར། །བསྟན་པ་
ཡུན་རིང་གནས་དང་མཐུན་རྐྱེན་ཚང་། །དལ་ལྡན་རང་ལ་འཛོམས་ཤིང་སྣོད་དང་ལྡན། །
ལས་དག་རྗེས་འཇུག་འགལ་རྐྱེན་མེད་པའོ། །ཞེས་པ། འབྱོར་པ་ཞེས་ངོས་བཟུང་བ་
དེ་ལ་ཡང་། འབྱོར་བའི་བོན་བརྒྱད་དང་ལྡན་དགོས་ཏེ། དེ་མེད་ན་མཐུན་རྐྱེན་གྱིས་
ཕོངས་པས་དགེ་བ་སྤྱོད་པའི་ནུས་པ་མི་འོང་ངོ་། །དེ་ལ་སངས་རྒྱས་འབྱུང་བ་དང་
གཅིག བཀའ་ཡི་འཁོར་ལོ་བསྐོར་བ་དང་གཉིས། བསྟན་པ་ཡུན་རིང་གནས་པ་དང་
གསུམ། བླ་མ་དང་ཡོན་བདག་གི་མཐུན་རྐྱེན་ཚང་པ་དང་བཞི་ནི་གཞན་རྒྱུད་ལ་ཡོད་
ཀྱང་དགེ་བ་བསྒྲུབ་པའི་མཐུན་རྐྱེན་ཡིན་པའི་ཕྱིར་རོ། །རང་དལ་བ་དང་ལྡན་པ་དང་།
སྣོད་དང་ལྡན་པ་དང་། ལས་དག་པ་རྗེས་སུ་འཇུག་པ་དང་། འགལ་རྐྱེན་མེད་པ་དང་
བཞི་ནི་རང་འབྱོར་ཞེས་བྱ་སྟེ། རང་རྒྱུད་ཀྱིས་བསྡུས་ཤིང་བྱང་ཆུབ་བསྒྲུབ་པའི་མཐུན་
རྐྱེན་ཡིན་པའི་ཕྱིར་རོ།།
བཞི་པ་ལུང་གིས་བསྒྲུབ་སྟེ་རྒྱས་པར་བཤད་པ་ནི། སྟོན་པ་འབྱུང་དཀོན་ཨུ་དུམ་
འབར་བ་འདྲ། །དེ་མེད་དེ་མི་འབྱུང་བས་བཀའ་འཁོར་དཀོན། །བསྟན་པ་ཡུན་རིང་
གནས་དཀའ་ཆེད་འགའ་དག །དུས་ཀྱིས་ནུབ་ཅིང་ཆེད་འགའ་ལས་ཀྱིས་ནུབ། །ཉི་
མའི་འཆར་ནུབ་ཟླ་བའི་འཕེལ་འགྲིབ་བཞིན། །བཀའ་ལུང་དགོངས་པ་ཁྲོལ་བའི་བླ་མ་
དང་། །འཚོ་བ་སྦྱོར་བྱེད་དད་ལྡན་ཡོན་བདག་གིས། །རྗེས་སུ་འཛིན་ཅིང་བཀུར་བསྟི་
བྱེད་པ་དཀོན། །ཞེས་པ་ནི། སྟོན་པ་འབྱོན་པ་དཀོན་ཏེ་སུམ་ཅུ་རྩ་གསུམ་གྱི་ལོ་བརྒྱ་
ཕྲག་བརྒྱ་ནས་ཨུ་དུམ་འབར་བའི་མེ་ཏོག་རེ་གླིང་དེར་འཁྲུངས་ཏེ། དེ་ཙམ་ན་སངས་
=aཔE



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
35
རྒྱས་རེ་འཁྲུངས་པའི་རྟགས་སུ་བཤད་དོ། །སངས་རྒྱས་འབྱུང་བ་དཀོན་པ་དེ་ལྟ་བུའི་ན།
དེས་གསུངས་པའི་བཀའ་ཡི་འཁོར་ལོ་བསྐོར་བའི་བོན་སྟོན་པའང་དཀོན་ཏེ། དེ་ལན་
རེ་ཙམ་བྱུང་ཡང་ལུང་རྟོགས་ཀྱི་བསྟན་པ་གཉིས་ལ་བཤད་སྒྲུབ་ཀྱི་ཚུལ་མི་ཉམས་པར་
ཡུན་རིང་དུ་གནས་པའང་དཀའ་སྟེ། གབ་པ་ལས། ཆེད་འགའ་ལས་ཀྱིས་ནུབ་ཅིང་ཆེད་
འགའ་དུས་ཀྱིས་ནུབ། གསུངས་ཏེ། མར་འགྲིབ་ཀྱི་དུས་འདིར་སེམས་ཅན་སྤྱིར་མཐུན་
གྱི་ཉོན་མོངས་པ་ཇེ་རྒྱས་སུ་འགྲོ་བའི་དབང་གིས་བསྟན་པ་ཡང་བསྟན་པར་མི་གནས་
ཏེ། དཔེར་ན་ཉི་མའི་འཆར་ནུབ་ཟླ་བའི་འཕེལ་འགྲིབ་བཞིན་ནོ། །བཀའ་ལུང་དགོངས་
པ་ཅི་ལྟ་བ་བཞིན་ཁྲོལ་བར་ནུས་པའི་བླ་མ་ཚད་ལྡན་གྱི་ཐོས་བསམ་གྱིས་རྒྱུད་སྨིན་པའི་
སྒོ་ནས་རྗེས་སུ་འཛིན་པ་ཡང་དཀོན་ཏེ། དེ་ལྟ་བུའི་བླ་མ་མི་རྙེད་ཅིང་རྙེད་ཀྱང་ཚུལ་
བཞིན་བསྟེན་པ་དཀའ་བའི་ཕྱིར་རོ། །འཚོ་བ་སོགས་ཆ་རྐྱེན་སྦྱོར་བའི་ཡོན་བདག་གིས་
བཀུར་བསྟི་བྱེད་པ་ཡང་དཀོན་ཏེ། བསོད་ནམས་དང་དད་པ་གཉིས་ལྡན་གྱི་སྦྱིན་བདག་
དེ་ཤིན་ཏུ་ཉུང་བའི་ཕྱིར་རོ། །དེ་རྣམས་ཅི་བཞིན་འཛོམ་དཀའ་ཡང་། ད་ལྟ་ཆ་མཐུན་རེ་
སྣང་བས་གཞན་འབྱོར་གྱི་མཐུན་རྐྱེན་གཏན་མེད་མ་ཡིན་པས་བསྒྲུབ་རུང་ལས་མེད་པ་
མིན་ནོ། །ཐོག་མེད་དུས་ནས་དཀའ་བ་སྤྱད་པ་ཡིས། །མི་ལུས་ཐོབ་ཅིང་སྟོན་པའི་འཁོར་
དུ་སྐྱེས། །གསུང་དང་ཐུགས་ཀྱི་དུས་སུ་འཛོམ་པ་སྟེ། །གཤེན་ཕྲན་སླད་འབྱུང་སྟོན་པའི་
འཁོར་དུ་བཤད། །ཅེས་པས། རང་དལ་བའི་ལུས་ཐོབ་པ་ཡང་སྐྱེ་བ་སྔོན་དུ་ཚུལ་ཁྲིམས་
ལ་སོགས་དགེ་བ་རྣམ་དག་སྤྱད་པའི་འབྲས་བུ་ཡིན་ཏེ། མདོ་ལས། སྔོན་ཡང་ཚུལ་
ཁྲིམས་བསྲུང་བས་མི་ལུས་གཙང་མ་ཐོབ། །ཅེས་དང་། ཐོག་མེད་དུས་ནས་དཀའ་བ་སྣ་
ཚོགས་སྤྱད་པ་ཡིས། །གཙང་མ་མི་ལུས་ཐོབ་ཅིང་སྟོན་པའི་འཁོར་དུ་སྐྱེས། །ཞེས་སོ། །དེ་



36
སྒོ་བཞི་མཛོད་ལྔའི་ཡང་བཅུད།
ཡང་གསུང་དང་ཐུགས་ཀྱི་བསྟན་པ་གནས་པའི་དུས་སུ་སྐྱེས་པ་རྣམས་ཀྱང་སྟོན་པའི་
འཁོར་དུ་གཏོགས་ཏེ། ཁུ་བྱུག་ལས། འཁོར་གཤེན་ཕྲན་སླད་ནས་འབྱུང་བ་རྣམས་དང་།
ཞེས་བཤད་དོ།།
སྣོད་དང་ལྡན་པ་ནི། ཕྱི་སྣོད་རིགས་བཙུན་མཚན་དང་ལྡན་པ་དང་། །ནང་
གི་བློ་གསལ་ཡིད་གཞུང་ལ་སོགས་བཤད། །ཅེས་པ། ཕྱི་སྣོད་རིགས་མཐུན་པ་དང་
གཟུགས་མཛེས་པ་སྨེ་བ་ཤ་མཚན་དང་ལྡན་པ་དང་། ནང་གི་སེམས་བློ་གསལ་བ་
དང་། ཡིད་གཞུང་པ་ལ་སོགས་དད་པ་དང་བརྩོན་འགྲུས་ལྡན་པ་སྟེ། ཁྲོ་བོ་དབང་ཆེན་
དང་། ཁུ་བྱུག་ལས་བཤད་དོ།།
ལས་དག་པ་ནི། སྒོར་ཞུགས་ཕྱི་བཤོལ་མི་བྱ་ལྡོག་པ་མིན། །སེམས་ཅན་སྔོན་
ནས་ད་ལྟའི་བར་དུ་ནི། །གཤེན་རབ་བཀའ་ལ་ཉན་ཞིང་ཐང་ཞིག་གིས། །དགེ་ལ་ཡིད་
ཕྱོགས་ལས་འཕྲོ་བཟང་པོར་བཤད། །ཅེས་པ། བསྟན་པ་ལ་དད་པ་སྐྱེས་པས་དགེ་བའི་
སྒོར་ཞུགས་པ་ལ་ཕྱི་བཤོལ་མི་བྱ་བར་ལྷུར་གྱིས་འཇུག་པ་དང་། ཞུགས་ནས་ཀྱང་
འགལ་རྐྱེན་གང་གིས་ཀྱང་ཕྱིར་ལྡོག་པ་མ་ཡིན་ཏེ། རིག་པའི་ཁམས་ནས། སེམས་
ཅན་རྣམས་སྔོན་ནས་ད་ལྟའི་བར་དུ་གཤེན་རབ་ཀྱི་བཀའ་ལ་ཉན་ཞིང་ཐང་ཅིག་
དགེ་བ་ལ་ཡིད་ཕྱོགས་པ་ནི་ལས་ཀྱི་འཕྲོ་བཟང་པོའོ། །ཞེས་བཤད་དོ།།
འགལ་རྐྱེན་མེད་པ་ནི། བར་ཆོད་མེད་པར་བསམ་པ་མཐར་ཕྱིན་དང་། །རང་
གི་ཚེ་ལུས་གཞན་ལའང་དེ་བཞིན་ནོ། །ཞེས་པས། རང་གི་ཚེའི་བར་ཆོད་འཆི་རྐྱེན་
ལུས་ཀྱི་བར་ཆོད་ན་ཚ་མེད་ཅིང་དགེ་བའི་བསམ་སྦྱོར་མཐར་ཕྱིན་པ་དང་། དེ་བཞིན་
དུ་གཞན་བླ་མ་དང་ཡོན་བདག་གི་མཐུན་རྐྱེན་གཉིས་ལའང་ཚེ་དང་ལུས་ཀྱི་བར་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཆོད་མེད་པར་ཡུན་རིང་དུ་གནས་པའོ། །རང་འབྱོར་བཞི་པོ་འདི་ནི་ཐུན་མོང་མ་ཡིན་
པའི་ཡོན་ཏན་ཏེ། རང་རིང་ལ་ལྡན་དགོས་པའི་ཕྱིར་རོ། །དེ་ལྟར་དལ་འབྱོར་བཅུ་དྲུག་
པོ་རང་རང་གི་ངོས་ནས་ལེགས་པར་བསམ་ལ་ཤིན་ཏུ་ཐར་བར་དཀའ་བའི་འཕྲང་
བརྒྱད་ལས་ཐར་ནས། རྙེད་དཀའ་བའི་མཐུན་རྐྱེན་བརྒྱད་དུས་གཅིག་ཏུ་ཐོབ་པའི་
ཚེ། མཐོ་རིས་ངན་སོང་གར་འགྲོ་བ། །རིག་པའི་རྒྱལ་པོ་རང་དབང་ཆེ། །ཞེས་གསུངས་
པ་ལྟར་རོ། །བཟང་ངན་གང་བསྒྲུབ་ཀྱང་དབང་ཡོད་པའི་རྟེན་བཟང་པོ་ཐོབ་པའི་དུས་
འདིར་མངོན་མཐོ་དང་ངེས་ལེགས་ཀྱི་རྒྱུ་བསྒྲུབ་མ་ནུས་ན། ངན་འགྲོ་ལ་སོགས་མི་
ཁོམ་པའི་གནས་བརྒྱུད་ནས་སྡུག་བསྔལ་ཁོ་ན་མྱོང་བཞིན་དུ་ཐར་པའི་ཐབས་མི་ཤེས་
ཤིང་སྡིག་པ་འབའ་ཞིག་གི་སྤྱོད་པས་བསྐལ་པ་དུ་མར་བདེ་འགྲོའི་མིང་ཡང་ཐོབ་
པར་མི་འགྱུར་རོ། །དེའི་ཕྱིར་སུམ་སྟོན་ལྷ་རིན་པོ་ཆེས། དུས་ད་རེས་ལྡོག་སྣ་མ་འདྲེད་
དགོས། །ལམ་ཁ་ཧྲག་སྐྱིད་སྡུག་འདམ་ཁ་ཡིན། །ཞེས་གསུངས་པ་ལྟར། དུས་གཏན་གྱི་
སྐྱིད་སྡུག་ད་རེས་ཁོ་ནའི་ལས་སྤྱོད་ལ་རག་ལུས་པ་ལྟ་བུ་ཡིན་སྙམ་དུ་བསམ་མོ། །
གསུམ་པ་ཐོབ་པར་དཀའ་བ་ལ་གསུམ་སྟེ། མདོར་བསྟན། རྒྱས་བཤད། མདོ་
བསྡུ་བའོ། །དང་པོ་ནི། དལ་འབྱོར་འདི་ནི་ཤིན་ཏུ་ཐོབ་པ་དཀའ། །སྔོན་ནས་དགེ་སྤྱོད་
མ་ཡིན་རྙེད་མི་འགྱུར། །ཞེས་པ། སྤྱིར་བདེ་འགྲོ་ཙམ་ཡང་ཚུལ་ཁྲིམས་ལ་སོགས་པའི་
དགེ་བ་རྣམ་དག་སྣ་རེ་མ་སྤྱད་པས་མི་ཐོབ་ལ། ཁྱད་པར་དུ་དལ་འབྱོར་ཚང་བ་ནི།
ཚུལ་ཁྲིམས་རྣམ་པ་དག་པས་གཞི་བཟུང་། སྦྱིན་པ་ལ་སོགས་པས་གྲོགས་བྱས། སྨོན་
ལམ་དྲི་མ་མེད་པས་འཚམས་སྦྱར་བ་ལ་སོགས་པའི་དགེ་བ་དུ་མ་སྤྱད་པ་མ་ཡིན་པས་
རྙེད་པར་མི་འགྱུར་བ་ཡིན་ན། རྒྱུ་དེ་ལྟ་བུ་བསྒྲུབ་པ་ཡང་ཤིན་ཏུ་ཉུང་བར་སྣང་བས་



38་ སྒོ་བཞི་མཛོད་ལྔའི་ཡང་བཅུད། །
དེ་ལ་དཔག་ན་འབྲས་བུ་བདེ་འགྲོའི་རྟེན་སྤྱི་དང་ཁྱད་པར་ཐོབ་པ་ཤིན་ཏུ་དཀའ་འོ། །
ཞེས་གསུངས་པ་ལྟར་རོ།།
རྒྱས་བཤད་ལ་གཉིས། ལྐོག་ཏུ་གྱུར་པ་ལ་བསམ་པ་དང་། མངོན་དུ་གྱུར་པ་
ལ་བསམ་པའོ། །དང་པོ་ནི། ཁམས་གསུམ་བརྩིས་ན་ལྷ་རིགས་མང་དུ་མངོན། །རྒྱུ་
འབྲསབརྩིས་ན་ངན་སོང་མང་དུ་མངོན། །སྤྱི་སྡེ་སྒོས་རིགས་བྱོལ་སོང་མང་བར་
བཤད། །འཁོར་པའི་ལྟུང་ལུགས་བཤད་ན་དམྱལ་བ་མང་། །ཡུར་བར་ཆུ་དྲངས་རྫོང་
བུར་བསགས་པ་བཞིན། །ཞེས་པས། སྤྱིར་འགྲོ་བ་ལྔ་ལ་གནས་ཁམས་གསུམ་གྱི་སྒོ་
ནས་བརྩིས་ན་ལྷ་མང་སྟེ། གཟུགས་ཁམས་དང་། གཟུགས་མེད་པའི་ཁམས་གཉིས་
རང་ས་དང་། འདོད་ཁམས་ལ་གནས་རིགས་ཉི་ཤུ་ལས་འདོད་ལྷ་དྲུག་དང་བཅས་པ་
ཡོད་པའི་ཕྱིར་རོ། །རྒྱུ་འབྲས་ཀྱི་སྒོ་ནས་བརྩིས་ན་ངན་སོང་མང་དུ་མངོན་ཏེ། གོང་དུ་
བསྟན་པ་བདེ་འགྲོའི་རྒྱུ་ལ་སྤྱོད་པ་ཉུང་ཞིང་རེ་རེ་ཙམ་ཡོད་ཀྱང་བྱང་སེམས་ལ་ཁོང་
ཁྲོ་སྐད་ཅིག་རེ་རེས་ཀྱང་བསྐལ་པར་བསགས་པའི་དགེ་རྩ་ཐམས་ཅད་བཅོམ་ནས་
མནར་མེད་པར་སྐྱེ་བ་བཤད་པས་ངན་འགྲོའི་རྒྱུ་ཤིན་ཏུ་སླ་ཞིང་མི་དགེ་བ་ལ་འཇུག་
པ་མང་བའི་ཕྱིར་རོ། །སྤྱི་སྡེ་སྒོས་རིགས་མང་ཉུང་བཤད་པ་ལ་བསམ་ན་བྱོལ་སོང་
མང་སྟེ། མདོ་ལས། རིགས་ལྔ་རི་བོ་ཆེན་པོ་ཉིད་ཙམ་མོ། །རིགས་གཅིག་བྱོལ་སོང་སྡེ་
ནི་རྡུལ་གྱི་གྲངས་ཙམ་མོ། །རིགས་ལྔ་བྱའི་ལུས་ཉིད་ཙམ་མོ། །རིགས་གཅིག་བྱོལ་སོང་
སྡེ་ནི་སྤུའི་ཉག་མའི་གྲངས་ཙམ་མོ། །བྱོལ་སོང་དུ་མ་བསམ་ལས་འདས་པའོ། །ཞེས་
གསུངས་པ་ལྟར་རོ། །དབྱིངས་ཁམས་ནས། འཁོར་བའི་ལྟུང་ལུགས་བཤད་པ་ལྟར་ན་
དམྱལ་བ་མང་སྟེ། ཇི་སྐད་དུ། ལྷ་ལས་ལྷ་མིན་དུ་ལྟུང་། ལྷ་མིན་ལས་མི་རུ་ལྟུང་། དེ་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ལས་བྱོལ་སོང་།་དེ་ལས་ཡི་དྭགས། དེ་ལས་དམྱལ་བར་ལྟུང་གསུངས་ཏེ། དཔེར་ན་
ཡུར་བ་རུ་ཆུ་དྲངས་ནས་རྫིང་བུར་བསགས་པ་ཡར་ལ་མི་འགྲོ་བ་བཞིན་ནོ།།
གཉིས་པ་ནི། མཐུན་སྣང་གྲུབ་པའི་བྱོལ་སོང་ཁ་འཐོར་དང་། །མི་རྣམས་ཆ་
བརྩིས་སྲན་མ་ཁལ་བརྒྱ་ཡི། །གསེབ་ན་ནས་འབྲུ་བཅུ་སྣང་ལྟ་བུའོ། །ཞེས་པ། གནས་
ཀྱི་སྒོ་ནས་ཕྱེ་བའི་བྱོལ་སོང་གསུམ་ལས། ཀུན་གྱིས་མཐུན་སྣང་དུ་གྲུབ་པའི་ཁ་འཐོར་
གྱི་བྱོལ་སོང་གཅིག་པུ་ལ་ཡང་ཆུ་ལ་གནས་པའི་འབུ་སྲིན། སྐོམ་ལ་གནས་པའི་གྲོག་
མ། མཁའ་ལ་འཕུར་བའི་བྱ་རིགས་ལ་སོགས་པ་རི་དྭགས་གཡུང་དྭགས་འདི་རྣམས་
དང་། མིའི་མང་ཉུང་ཆ་བརྩིས་ནས་དཔེར་ན་སྲན་མ་ཁལ་བརྒྱའི་གསེབ་ན་ནས་འབྲུ་
བཅུ་འདྲེས་པར་སྣང་བ་ཙམ་ཡང་མེད་དོ།།
གསུམ་པ་མདོ་བསྡུ་བ་ནི། གང་ལྟར་བཤད་ཀྱང་མི་ཉུང་དེ་ནང་ནས། །དལ་
འབྱོར་ལྡན་པ་ནམ་ལངས་སྐར་མ་འདྲ། །ཞེས་པ། གོང་དུ་བཤད་པ་ལྟར། ལྐོག་གྱུར་
བཞིའི་སྒོ་ནས་བརྩིས་པ་དང་། མངོན་གྱུར་བའི་སྒོ་ནས་བརྩིས་པ་དང་། སྡེ་ཚན་གྱི་
སྒོ་ནས་བརྩིས་པ་དང་། ལྷ་ལ་གཟུགས་ཁམས་བཅུ་བདུན། གཟུགས་མེད་བཞི། འདོད་
པ་དྲུག་སྟེ་ཉི་ཤུ་རྩ་བདུན། ལྷ་མིན་ལ་ཡར་གཡེན་བཅུ་གསུམ། བར་གཡེན་དགུ། ས་
གཡེན་བཅུའི་སྟེ་གནས་རིས་སུམ་ཅུ་རྩ་དྲུག་རེ་རེ་ལ་ཡང་རིགས་བསམ་གྱིས་མི་ཁྱབ།
ཡི་དྭགས་ལ་གནས་ན་སྦྱོང་བ་ལ་གསུམ། མཁའ་ལ་རྒྱུ་བ་ལ་བཅུ། རྒྱུ་དྲུག་འཁོར་བ་
ལ་གཉིས་ཏེ་བཅོ་ལྔའོ། །དམྱལ་བ་ལ། ཚ་བ་ལ་བརྒྱད། གྲང་བ་ལ་བརྒྱད། ཉི་ཚེ་ཉེ་
འཁོར་གཉིས་ཏེ་བཅོ་བརྒྱད་ཡོད་པས་གང་ལྟར་བཤད་ཀྱང་མིའི་ཕྱོགས་ཉུང་ལ། དེའི་
ནང་ནས་དལ་འབྱོར་ཐོབ་པ་ཉུང་བ་ནི། དཔེར་ན་མཚན་མོའི་སྐར་མ་ལས་ནམ་



40
སྒོ་བཞི་མཛོད་ལྔའི་ཡང་བཅུད།
ལངས་པའི་སྐར་མ་དང་འདྲའོ། །དེ་བས་ན་ཐོབ་པ་དཀའ་བ་དེ་ཐོབ་པའི་ཚེ་དོན་མེད་
ལ་མ་ཤོར་བ་ཞིག་བྱ་དགོས་སྙམ་དུ་ཡང་ཡང་བསམ་པར་བྱའོ། །
ས བཞི་པ་ཆུད་མི་གསན་པ་ལ་གསུམ་སྟེ། མདོར་བསྟན་དང་། རྒྱས་བཤད་དང་།
མདོ་བསྡུ་བའོ། །དང་པོ་ནི། དེ་ལྟར་ཐོབ་དཀའ་ཐོབ་འདི་དོན་མེད་ལ། །མི་ཚེ་ཟད་
མིན་ཐར་པ་བྱང་ཆུབ་བསྒྲུབ། །ཞེས་པ། གོང་དུ་བསྟན་པ་དེ་ལྟར་ཐོབ་དཀའ་བའི་དལ་
འབྱོར་ཐོབ་པ་འདི་འཇིག་རྟེན་གྱི་བྱ་བ་དོན་མེད་ལ་མི་ཚེ་སྟོང་ཟད་བྱེད་པ་མ་ཡིན་
པར་བསྒྲུབ་བྱའི་དོན་གྱི་མཆོག་ཐར་པ་བྱང་ཆུབ་བསྒྲུབ་པར་བྱའོ།།
གཉིས་པ་རྒྱས་བཤད་ལ་གཉིས་ཏེ། ལྡོག་པ་དང་། རྣལ་མའོ། །དང་པོ་ནི། མདོ་
ལས། དལ་ཞིང་འབྱོར་པ་ཐོབ་པའི་དུས་འདི་རུ། །འབད་དེ་བྱང་ཆུབ་བསྒྲུབ་པར་མི་
བྱེད་ན། །གཙང་མ་མི་ལུས་ཐོབ་པས་ཅི་ལ་ཕན། །དཔེར་ན་རྒྱ་མཚོའི་འགྲམ་དུ་སྐོམ་
ནས་ཤི། །ག་པུར་སྨན་སྡོང་རྩ་རུ་ཚད་པས་ཟིན། སྟོན་ཀའི་ལོ་ཏོག་གསེབ་ཏུ་རྟོག་པར་
ཉལོ། །རིན་ཆེན་གླིང་ལ་ནོར་སྐལ་ཆད་དང་འདྲ། །ཞེས་གསུངས་པས། དེའི་དོན་ནི།
གནས་སྐབས་སུ་མངོན་མཐོ་ལུས་དང་ལོངས་སྤྱོད་འཁོར་ཕུན་སུམ་ཚོགས་པའི་རྒྱུ་
སྦྱིན་པ་དང་ཚུལ་ཁྲིམས་དང་བཟོད་པ་སོགས་བདེ་བླག་ཏུ་བསྒྲུབ་ནུས་ཤིང་། མཐར་
ཐུག་ཐར་པ་དང་ཐམས་ཅད་མཁྱེན་པའི་རྒྱུ་ཕུན་སུམ་ཚོགས་པ་བསླབ་པ་རིན་པོ་ཆེ་
རྣམ་པ་གསུམ་དང་། ཚོགས་རྣམ་པ་གཉིས་ཀྱང་ལེགས་པར་བསྒྲུབ་ནུས་ཀྱི་རྟེན་དལ་
འབྱོར་རྙེད་པའི་དུས་འདིར་འབད་དེ་བྱང་ཆུབ་ལ་སོགས་དེ་དག་སྒྲུབ་པར་མི་བྱེད་
ན། མི་ཁོམ་སྤངས་པའི་མི་ལུས་གཙང་མ་ཐོབ་ཀྱང་ཅི་ལ་ཕན་ཏེ། ཕྱི་མ་མི་ལུས་ཙམ་
ཞིག་ཀྱང་བསྒྲུབ་མི་ནུས་པའི་དུད་འགྲོ་དང་ཁྱད་མེད་དོ། །གཉིས་ཀས་ཀྱང་ཚེ་འདི་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཙམ་གྱི་དོན་བསྒྲུབ་པར་མཐུན་ལ། ཕྱི་མའི་དོན་གང་ཡང་མེད་པའི་ཕྱིར་རོ། །དཔེར་
ན། ཆུ་ཤིན་ཏུ་བསིལ་ལ་དྭངས་པའི་མཚོ་འགྲམ་དུ་བཏུང་མི་ཤེས་པར་སྐོམ་ནད་ཀྱིས་
ཤི་བའི་གླེན་པ་དང་འདྲ་སྟེ། ཡིད་ལ་ཅི་འདོད་འགྲུབ་པར་བྱེད་པའི་གཡུང་དྲུང་གི་
བོན་རྒྱ་མཚོ་དང་འདྲ་བ་ལ་བསླབ་ཏུ་ཡོད་བཞིན་དུ་མ་བསླབ་པའི་ཕྱིར་རོ། །ཚད་པ་
སེལ་བར་བྱེད་པའི་ག་བུར་སྨན་སྡོང་གི་རྩ་རུ་བསྡད་ཀྱང་། སྨན་བསྟེན་མ་ཤེས་པས།
ཚ་བའི་ནད་ཀྱིས་ཟིན་པའི་གླེན་པ་དང་ཡང་འདྲ་སྟེ། སྡུག་བསྔལ་དང་ཉོན་མོངས་
པའི་ཚ་གདུང་གཞིལ་བར་བྱེད་པའི་ཚུལ་ཁྲིམས་ཏིང་འཛིན་ཤེས་རབ་གསུམ་སྟེ་
བསླབ་པ་གསུམ་གྱི་སྨན་བསྟེན་བྱར་ཡོད་བཞིན་དུ་མ་སྤྱད་པའི་ཕྱིར་རོ། །བཀྲེས་ལྟོག་
སེལ་བར་ནུས་པའི་སྟོན་ཀའི་ལོ་ཏོག་གི་གསེབ་ཏུ་འདུག་བཞིན་དུ། ཟ་མི་ཤེས་པར་
ལྐོག་ནས་ཉལ་བའི་གླེན་པ་དང་ཡང་འདྲ་སྟེ། མངོན་མཐོ་དང་ངེས་ལེགས་ཀྱི་བདེ་
བའི་རྒྱུ་ཕུན་སུམ་ཚོགས་པ་བསྒྲུབ་པ་བྱ་ཆོག་པ་ལ་དེ་ཡང་མ་བསྒྲུབ་པའི་ཕྱིར་རོ། །དེ་
བཞིན་དུ་རིན་པོ་ཆེའི་གླིང་དུ་ཕྱིན་ནས་ནོར་སྐལ་ཆད་པ་དང་འདྲ་སྟེ། དེ་ནི་རིན་
པོ་ཆེའི་འཚོལ་དུ་འགྲོ་བའི་ཚོང་པ་རྣམས་རྒྱ་མཚོ་ཆེན་པོའི་ཐོག་ཏུ་གཟེངས་བཅས་
ནས་ཐབས་ཤོམ་དུ་མས་འགྲོ་བའི་ཚེ་དེད་དཔོན་ཐབས་ལ་མཁས་པས་གཟེངས་ནུབ་
ཀྱིས་དོགས་ནས་རིན་པོ་ཆེའི་གླིང་དུ་མཚན་མོ་ཕྱིན་པར་བྱས་ཏེ། དོ་ནུབ་ནི་གཤེད་
མ་དང་གཅན་གཟན་གྱི་གླིང་དུ་འགྲོ་དགོས་པས་རྡོ་རེ་རེ་གཉིས་གསུམ་ཙམ་ཀུན་
གྱིས་ལོངས་ཤིག་ཅེས་བསྒོས་ནས་མཚོ་ཐོག་ཏུ་ཕྱིར་ལོག་པས། གཡོ་ཅན་ཁ་ཅིག་གིས་
གཤེད་མ་དང་གཅན་གཟན་ལ་འདི་ཙམ་ཞིག་གིས་བརྡེག་ཏུ་ཡོད་པས་ང་རང་ནི་
ཡང་ཐར་རོ་སྙམ་ནས་མ་བླངས་པས། ནམ་ལངས་པ་དང་བལྟས་པས་རིན་པོ་ཆེ་རེ་



སྒོ་བཞི་མཛོད་ལྔའི་ཡང་བཅུད།
རེ་གཉིས་གཉིས་ཀུན་གྱིས་བླངས། འགའ་རེས་མང་པོ་ཡང་བླངས་ཡོད་དེ་གཡོ་ཅན་
སྐལ་པ་ཆད་ནས་སྟོང་ལོག་བྱེད་པ་ལ་འགྱོད་ཀྱང་ཕན་པ་མེད་པ་བཞིན་ནོ། །དེ་ལྟ་བུ་
བྱས་ན། རང་ལ་ཕེ་ཤ་ཀྱེ་ཧུད་སྙིང་རེ་ན་སྟེ་རང་ལ་རང་གིས་ཁྲེལ་གདབ་པའོ།།
གཉིས་པ་ལ་གཉིས་ཏེ། ཡེ་ཤེས་ཀྱི་ཚོགས་བསགས་པ་དང་། བསོད་ནམས་ཀྱི་
ཚོགས་བསགས་པའོ། །དང་པོ་ནི། འོ་ན་དལ་འབྱོར་ཆུད་མི་གསན་ན་ཅི་ལྟ་བུ་བསྒྲུབ་
པར་བྱ་ན། དེ་ཡང་སྨྲ་སྟེ། སྐྱོ་ངལ་མེད་པའི་དད་བསྐྱེད་བླ་མ་བསྟེན། །མཉན་བསམ་
བྱ་ཞིང་རྟོགས་པའི་ངེས་ཤེས་བཙལ། །གོ་བས་མ་ཡིན་སྒྲུབ་ཅིང་གཡེང་བ་སྤང་། །
ཐམས་ཅད་སྒྱུ་མ་ནམ་མཁའ་བཞིན་རྟོགས་བྱ། །ཞེས་པ། སྤྱིར་ཉམས་ལེན་ཅི་བྱེད་པ་
ཐམས་ཅད་ཕྱོགས་གཅིག་ཏུ་དྲིལ་བའི་གཞུང་འདི་ནས་ལག་ཏུ་བླངས་པའི་གོ་རིམ་
ལྟར་བྱ་སྟེ། སྐྱོ་ངལ་མེད་པའི་དད་པས་བླ་མ་ཚད་ལྡན་ཚུལ་བཞིན་བསྟེན་ནས་བཀའ་
ལུང་ཁུངས་མ་རྣམས་ཉན་བསམ་བྱས་པས་རྟོགས་པའི་ངེས་ཤེས་བཙལ་དགོས་སོ། །དེ་
ཡང་དོན་གོ་བ་ཙམ་གྱིས་མི་ཆོག སྤང་བླང་གི་གནས་ལ་ལག་ལེན་བསྒྲུབ་པར་བྱེད་
ཅིང་ལེ་ལོ་དང་གཡེང་བ་སྤངས་པའི་བརྩོན་འགྲུས་བྱ་དགོས་སོ། །ཁྱད་པར་རྫོགས་
པའི་སངས་རྒྱས་བསྒྲུབ་པ་ལ་ནི་ཚོགས་གཉིས་བསགས་དགོས་པས། དེ་ཡང་ངེས་དོན་
གྱི་གསུང་རབ་ལ་ཐོས་བསམ་བྱས་ནས་བདག་མེད་པའི་དོན་རིག་པས་ངེས་ངེས་སུ་
བྱས་ལ་འདི་ལྟར་སྣང་བ་ཐམས་ཅད་མཉམ་བཞག་ཏུ་མཚན་མེད་ནམ་མཁའ་ལྟ་བུའི་
སྟོང་ཉིད་བསྒོམ། ཡེ་ཤེས་ཀྱི་ཚོགས་དེའི་ཤུགས་ཀྱིས་རྗེས་ཐོབ་ཏུ་སྒྱུ་མ་ལྟ་བུའི་སྟོང་
ཉིད་འཆར་བའི་ངང་ནས་བསོད་ནམས་ཀྱི་ཚོགས་བསགས་པའོ།།
་ གཉིས་པ་བསོད་ནམས་ཀྱི་ཚོགས་ནི། སྙིང་རྗེས་འགྲོ་ཀུན་དོན་ལ་སེམས་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
43
བསྐྱེད་ལ། །སྦྱིན་ཚུལ་བཟོད་དང་རིམ་གཉིས་ལ་སོགས་པ། །བརྩོན་པས་འགྲུས་ཚད་
བྱ་ཞིང་སྨོན་ལམ་གདབ། །ཅེས་པ། འགྲོ་བ་ཀུན་ལ་ཕ་མ་རུ་ཤེས་པར་བྱས་ནས་དེ་དག་
གི་སྡུག་བསྔལ་མི་བཟོད་པའི་སྙིང་རྗེས་ཀུན་ནས་བསླང་བའི་སྒོ་ནས་སྡུག་བསྔལ་དེ་
དག་སེལ་བའི་དོན་དུ་སངས་རྒྱས་ཐོབ་འདོད་ཀྱི་བྱང་ཆུབ་ཏུ་སེམས་བསྐྱེད་པ་གཞིར་
བྱས་ལ། སྦྱིན་པ་དང་ཚུལ་ཁྲིམས་དང་བཟོད་པ་གསུམ་སོགས་ཁྱད་པར་དུ་སྔགས་ལ་
འཇུག་ན་ནི། བསྐྱེད་རིམ་དང་རྫོགས་རིམ་ལ་ཡང་གཉིས་ཡོད་པའི་མཚན་བཅས་
ཀྱི་རྫོགས་རིམ་ནི་བསོད་ནམས་ཀྱི་ཚོགས་སུ་གཏོགས་པས་དེ་དག་ལ་སོགས་མཚན་
བཅས་ཀྱི་དགེ་བ་ཐམས་ཅད་བརྩོན་པས་འགྲུས་ཚད་བྱ་ཞིང་སྨོན་ལམ་གདབ་བོ།། ་
གསུམ་པ་མདོ་བསྡུ་བ་ནི། ཅི་བྱེད་བཀའ་ལུང་རྣམས་དང་མཐུན་པར་བྱ། །ཞེས་
པ། ཡང་རྩེ་ལས། ད་བུའི་དབང་བོན་ལ་ཕུལ་བས་བོན་བཞིན་བྱ་གསུངས་པ་ལྟར།
མདོར་ན་ཅི་བྱེད་ཐམས་ཅད་བླ་མའི་བཀའ་དང་རྒྱལ་བའི་ལུང་རྣམས་དང་མི་འགལ་
བར་མཐུན་པར་བྱས་ནས་དལ་འབྱོར་ཐོབ་པ་ཆུད་མི་གསན་པའོ། །དོན་གཉིས་པ་
དལ་འབྱོར་བསྟན་པའོ། །ཞེས་པས་མདོ་བསྡུ་བའོ།། །།
. ལུས་རྟེན་དུ་རུང་བ་དལ་འབྱོར་བསྟན་ནས་སེམས་ལས་སུ་རུང་བར་བྱེད་པ་
མི་རྟག་པ་དང་། འཁོར་བའི་ཉེས་དམིགས་སྒོམ་པར་བྱེད་པ་གཉིས་ལས། དང་པོ་ཚེ་
འདི་རྟག་འཛིན་ལས་མ་ལྡོག་ན་ཕྱི་མ་དོན་གཉེར་གྱི་བློ་མི་སྐྱེ་བས་མི་རྟག་པ་བསམ་
པར་བྱའོ། །དེ་ལ་ལྔ། ཕྱི་མི་རྟག་པ་དང་། ནང་མི་རྟག་པ་དང་། ཕྱི་ནང་ཐུན་མོང་དྲན་
ཚུལ། མཐུན་དཔེ། ཡོན་ཏན་ནོ། །དང་པོ་ལ་མདོར་རྒྱས་གཉིས་ལས། མདོར་བསྟན་ནི།
ཕྱི་སྣོད་འཇིག་རྟེན་ཐམས་ཅད་མི་རྟག་སྟེ། །ཞེས་པ། སྤྱིར་ཕྱི་ནང་གི་དངོས་པོ་ཐམས་



44
44
སྒོ་བཞི་མཛོད་ལྔའི་ཡང་བཅུད།
ཅད་མི་རྟག་པར་སྟོན་པ་ཡིན་པས། ཕྱིའི་འབྱུང་བ་བཞི་འཇིག་པའི་རང་བཞིན་ཅན་
ལ་རི་མཚོ་གླིང་སོགས་འཇིག་པའི་རང་བཞིན་ཅན། བརྟེན་པ་ནང་བཅུད་ཀྱི་སེམས་
ཅན་གྱི་རྟེན་གནས་སུ་གྱུར་པའི་སྣོད་ཐམས་ཅད་མི་རྟག་སྟེ་འཇིག་པར་འགྱུར་རོ། །
རྒྱས་བཤད་ལ་གཉིས། རགས་པའི་མི་རྟག་པ་དང་། ཕྲ་བའི་མི་རྟག་པའོ། །དང་པོ་
ནི། རི་རབ་རྒྱ་མཚོ་གླིང་འཁོར་ལ་སོགས་ཀྱང་། །འཇིག་དུས་མེ་བདུན་བསྐལ་པའི་
མེ་དཔུང་གིས། །ཕྱི་ནས་རང་འབར་འབྱུང་སྟེ་ཐམས་ཅད་བསྲེག །ཆུ་དང་རླུང་གིས་
འཇིག་པ་དེ་བཞིན་ཏེ། །རྡུལ་ཕྲན་ཙམ་ཡང་མི་ལུས་འཇིག་སྟོང་འགྱུར། །ཞེས་པ།
གནས་བསྐལ་རྫོགས་པའི་རྗེས་སུ་ནང་བཅུད་ཀྱི་སེམས་ཅན་བར་བསྐལ་བཅུ་དགུའི་
ཡུན་དུ་འཇིག་གོ །དེ་ནས་ཕྱི་སྣོད་རི་རབ་རི་བདུན་མཚོ་བདུན་གླིང་བཞི་གླིང་ཕྲན་
བརྒྱད་ཕྱི་འཁོར་ཡུག་ལྕགས་རིས་བསྐོར་བའི་ཉི་ཟླ་ཟུང་གཅིག འདོད་ཁམས་ལྷ་དྲུག་
ཚངས་པའི་གནས་དང་བཅས་པ་བྱེ་བ་ཕྲག་བརྒྱ་ལ་སྟོང་གསུམ་གྱི་འཇིག་རྟེན་ཏེ། དེ་
མེས་འཇིག་པའི་ཚེ། མཛོད་ལས། གནམ་ལ་གསེར་གྱི་ཉི་བདུན་ཤར། །ཅེས་པ་ཚ་
འགྱུར་དུ་འགྲོ་བ་གང་རུང་གིས་བར་བསྐལ་གཅིག་གི་ཡུན་དུ་ཐམས་ཅད་བསྲེག་སྟེ།
དེ་ཡང་དང་པོ་ཡུན་རིང་པོར་གནམ་ལ་སྤྲིན་ཐམས་ཅད་སངས་ནས་ཆར་མི་འབབ།
དེ་ནས་ཉི་མ་གཉིས་པས་རྩི་ཤིང་ནགས་ཚལ་ཐམས་ཅད་སྐྱེམས། གསུམ་པས་ཆུ་ལྡང་
ལྡང་། བཞི་པས་ཆུ་བྲན། ལྔ་པས་ཆུ་བོ་ཆེན་པོ། དྲུག་པས་རྒྱ་མཚོ་ཆེན་པོ་རྣམས་ཀྱང་
སྐེམས། དེ་ནས་བདུན་པས་རི་རབ་ལ་སོགས་པ་ས་རྡོ་རི་བྲག་ཀུན་ལས་དུ་བ་འཐུལ་
ནས་མེ་རི་ཡན་ཆད་ནས་མེ་རང་འབར་གྱི་མེ་དཔུང་གིས་ཐམས་ཅད་བསྲེགས་ནས་
རྡུལ་ཕྲན་ཙམ་ཡང་མི་ལུས་པར་འཇིག་ནས་བར་བསྐལ་ཉི་ཤུའི་ཡུན་དུ་སྟོངས་



གསལ་བའི་སྒྲོན་མེ།
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
སོ། །དེ་ནས་ཡང་རིམ་གྱིས་བར་བསྐལ་གཅིག་གི་ཡུན་དུ་སྣོད་མས་ཡར་ཆགས་ནས་
བཅུད་རྣམས་བསམ་གཏན་གང་མི་འཇིག་པའི་གནས་ལས་ཡས་མར་རིམ་གྱིས་བར་
བསྐལ་བཅུ་དགུའི་བར་དུ་ཆགས་སོ། །ཆགས་པ་དེ་ཉིད་ཡ་ཐོག་མ་ཐོག་གཉིས་བར་
ཁུག་བཅོ་བརྒྱད་བར་བསྐལ་ཉི་ཤུའི་ཡུན་དུ་གནས་པའི་རྗེས་སུ། ཡང་འཇིག་ཚུལ་
གོང་དུ་བསྟན་པ་བཞིན་ནོ། །དེ་ལྟར་མེས་ལན་བདུན་རེ་འཇིག་པའི་བར་དུ་ཆུས་
འཇིག་པ་ལན་གཅིག་སྟེ། དེ་ཚེ་ལན་ཚ་ལ་ཆུ་ཕོག་པ་བཞིན་ཐམས་ཅད་ཆུའི་རང་
བཞིན་དུ་འགྱུར་ནས་ཕྱིས་ཆུ་དེ་ཡང་ཡལ་ནས་འགྲོའོ། །དེ་ནས་ཡང་ཆགས་ནས་མེ་
བདུན་ཆུ་གཅིག་གིས་འཇིག་པ་སྤེལ་མ་བྱུང་བའི་ཆུ་བདུན་གྱིས་འཇིག་པ་རྫོགས་རྟིང་
ཡང་ཆགས་ནས་མེ་བདུན་གྱི་འཇིག་པ་རྗེས་སུ་སླར་ཡང་ཆགས་པ་དེ་རླུང་གིས་འཇིག་
གོ །དེ་ལྟར་བསྐལ་པ་ཆེན་པོ་དྲུག་ཅུ་རྩ་བཞིའི་ཐ་མ་རླུང་གིས་འཇིག་པ་གཅིག་ཁོ་ནའོ། །
དེའི་དུས་ག་བུར་ལ་བསེར་བུ་ཕོག་པ་བཞིན་ཐམས་ཅད་རླུང་གི་རང་བཞིན་དུ་འགྱུར་
རོ། །དེ་ལྟ་བུའི་ཆགས་གནས་འཇིག་སྟོང་རེས་མོས་བྱེད་པའི་མི་རྟག་པའོ།།
གཉིས་པ་ཕྲ་བའི་མི་རྟག་པ་ནི། དུས་རྣམས་འགྱུར་ཏེ་དབྱར་དགུན་སྟོན་དཔྱིད་
ལ། །ཞུ་སྐྱེད་ལ་སོགས་དབྱིབས་དང་ཁ་དོག་དང་། །གྲང་དྲོ་ལ་སོགས་སྣང་བ་ཀུན་མི་
རྟག། །གལ་ཏེ་རྟག་ན་འགྱུར་ལྡོག་ཅིའི་ཕྱིར་རིགས། །ཞེས་པ། སྤྱིར་འདུས་བྱས་ཐམས་
ཅད་སྐད་ཅིག་གིས་འཇིག་པ་མི་རྟག་པ་ལ། འཕྲལ་དུ་སྣང་བ་འདི་ཀུན་ནམ་ཟླ་དུས་
བཞི་ལ་ཡང་དབྱིབས་དང་ཁ་དོག་འགྱུར་ཏེ། དཔྱིད་ཞུ་དབྱར་རྒྱས་སྟོན་སྨིན་དགུན་
སྡུད་པ་དང་། ཁ་དོག་རིམ་པ་ལྟར་སྐྱ་བོ་དང་། སྔོ་བ་དང་། སེར་བ་དང་། དཀར་བ་
སོགས་སུ་འགྱུར་རོ། །དེ་བཞིན་དུ་གྲང་བ་དང་། དྲོ་བ་དང་། ཆར་ཐན་དང་། ཉིན་



46
སྒོ་བཞི་མཛོད་ལྔའི་ཡང་བཅུད། །
མཚན་སོགས་གཅིག་ཏུ་མ་ངེས་པར་ཀུན་འགྱུར་ཏེ། མི་རྟག་པ་ཁོ་ནའོ། །གལ་ཏེ་ཕྱི་
པའི་གསང་བ་སོགས་ཁ་ཅིག་གིས་ཐམས་ཅད་རང་བཞིན་རྟག་པ་ཅན་དུ་འདོད་པ་ལྟ་
བུ་ཡིན་ན་འགྱུར་ལྡོག་མི་རིགས་ཏེ་རྟག་པ་ཡིན་ན་འགྱུར་བ་མི་རིགས་པའི་ཕྱིར་རོ།།
གཉིས་པ་ནི། ནང་བཅུད་མི་རྟག་པ་ལ། མདོ་རྒྱས་གཉིས་སོ། །དང་པོ་ནི། ནང་
བཅུད་སེམས་ཅན་ཐམས་ཅད་མི་རྟག་སྟེ། །ཞེས་པ། རྟག་ཏུ་གནས་པ་གཅིག་ཀྱང་མི་
སྲིད་པའི་ཕྱིར་རོ། །རྒྱས་བཤད་ལ་གཉིས། དངོས་པོ་གང་མི་རྟག་པ་དང་། ཚུལ་ཅི་ལྟར་
མི་རྟག་པའོ། །དང་པོ་ནི། བདག་དང་བདག་གི་དགྲ་གཉེན་སེམས་ཅན་རྣམས། །ཞེས་
པ། སྤྱིར་འདུས་བྱས་ཀྱི་དངོས་པོ་གང་ཡང་མི་རྟག་པ་ཡིན་ལ། ཁྱད་པར་བདག་དང་
བདག་གི་དགྲ་དང་གཉེན་མི་རྟག་པར་སྟོན་པ་ནི། འདི་གསུམ་རྟག་འཛིན་གྱི་གཞི་
བྱས་ནས་ཆགས་སྡང་ལ་སོགས་པའི་ཉོན་མོངས་པ་དང་མི་དགེ་བ་འཕེལ་ནས། མཐོ་
རིས་དང་ཐར་པའི་ལམ་བཀག་ནས་འཁོར་བ་དང་ངན་སོང་གི་རྒྱུ་བག་ཆགས་གསོག་
པའི་སྒོ་ཡིན་པའི་ཕྱིར་སྨོས་པའོ། །བདག་མི་རྟག་པར་ཤེས་ན་ཚེ་འདིར་ཡུན་རིང་སྡོད་
པའི་གྲབས་མི་བྱེད་ཅིང་ཕྱི་མའི་དོན་གཉེར་འབྱུང་ལ། དེ་བཞིན་དུ་དགྲ་ལ་སྡང་ནས་
གནོད་པ་ཤོམ་པ་དང་། གཉེན་ལ་ཆགས་ནས་དེའི་དོན་སྒྲུབ་པའི་གཡེང་བ་དང་སྡིག་
པ་མི་འབྱུང་བ་དེ་མི་རྟག་པས་ཤེས་པའི་ཕྱིར་རོ།།
གཉིས་པ་ཚུལ་ཅི་ལྟར་མི་རྟག་པ་ལ་གཉིས་ཏེ། མདོ་རྒྱས་སོ། །དང་པོ་ནི། འཆི་
བར་ངེས་ཏེ་ནམ་འཆི་མ་ངེས་དང་། །ཅིས་ཀྱང་མི་སྡོང་འཆི་བ་མངོན་དུ་འབྱུང་། །ཞེས་
པ། མི་རྟག་པ་བསྒོམ་པ་ལ་གནད་བཞི་པོ་འདི་ལ་འདུས་པའི་ཕྱིར་བསྟན་པའོ། །དེ་ཡང་
འཆི་ངེས། ནམ་འཆི་ནི་མ་ངེས། འཆི་བའི་ཚེ་དགེ་བ་མིན་པ་གང་ཡང་མི་ཕན། འཆི་



47
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ། །
བའི་སྡུག་བསྔལ་ནི་འབྱུང་ངེས་པའོ། །རྒྱས་བཤད་ལ་བཞིའི་དང་པོ་ལའང་གཉིས་
ཏེ། འཆི་ངེས་བསམ་པ་དང་། ཡོན་ཏན་ནོ། །དང་པོ་ལ་བཞི་སྟེ། སྔར་ལུས་པ་མེད་པའི་
གནད། ཐོག་མཐའི་གནད། རྒྱུ་རྐྱེན་གྱི་གནད། འཕྲལ་སྣང་གི་གནད་དོ། །དང་པོ་ནི། དེ་
སྔོན་ཐོག་མེད་སྤྲུལ་པའི་སྐུ་ཡང་འགྱུར། །གྲུབ་ཐོབ་རྣམས་འདས་ཐ་མལ་སྨོས་ཅི་དགོས། །
ཞེས་པ། སྐྱེ་བ་བཟང་ངན་གང་གི་ལུས་བླངས་ཀྱང་མི་འཆི་བར་ཚེ་ཐར་ནས་བསྡད་པ་
མེད་དེ། སྔར་བསྟན་པའི་གཙོ་བོ་སྤྲུལ་པའི་སྐུ་ཡང་མི་རྟག་པར་འགྱུར་བའི་ཚུལ་བསྟན་
ཞིང་། གྲུབ་པ་ཐོབ་པའི་སྐྱེས་བུ་མང་པོས་ཀྱང་འདས་ཚུལ་བསྟན་ན། བདག་མི་འཆི་
བའི་གདེང་མི་ཐོབ་པ་ནི་ཐ་མལ་བ་ནི་འཆི་བ་སྨོས་ཅི་དགོས་ཏེ། མདོ་ལས། རྟག་ཏུ་རེ་
རྣམས་སུན་དབྱུང་ཕྱིར། །ལན་ཅིག་མྱ་ངན་འདས་ཚུལ་སྟོན། །ཞེས་གསུངས་ཤིང་། རྗེ་
བཙུན་ཁྲོ་ཚང་ལྟ་བུ་མཁའ་ལ་བྱ་བཞིན་འཕུར་བ། རི་བྲག་ལ་ཐོགས་པ་མེད་པ། གཞན་
གྱི་སེམས་མཁྱེན་པའི་གྲུབ་ཐོབ་དེ་ལྟ་བུ་ཡང་། འདའ་ཁར་བསྙུངས་དྲིས་པ་ལ་ང་འགྲོ་
དགོས་ཚེའི་དུས་ཐུག་ལུས་ཀྱི་སྟོབས་ཟད་པས་ང་བསྡད་དབང་མེད་པའི་ཚོད་ཀྱིས་སྐྱེ་
བ་བླངས་ཕན་ཆད་མི་འཆི་བའི་རེ་བ་མ་བྱེད་ཅིག་གསུངས་པ་ལྟར་བསམ་མོ།།
གཉིས་པ་ཐོག་མཐའི་གནད་ནི། སྐྱེས་མཐའ་འགག་སྟེ་འདུས་འབྲལ་ཆགས་
འཇིག་འགྱུར། །ཞེས་པ། སྤྱིར་ལུས་ཀྱི་རང་བཞིན་ལ་སྐྱེ་བའི་ཐ་མ་འགག་སྟེ། བདག་
ཀྱང་སྐྱེས་ཕྱིར་འགག་སྟེ་འཆི་ངེས་པ། འདུས་པའི་མཐའ་བྲལ་ཏེ་རྒྱུ་རྐྱེན་དུ་མ་
འཚོགས་པའི་ལུས་སེམས་ཡིན་པས་འབྲལ་ངེས། ཆགས་པའི་ཐ་མ་འཇིག་སྟེ་ཁུ་བ་
ཁྲག་ཐིག་པ་ཙམ་ལས་ཇེ་ཆེར་ཆགས་པས་འཇིག་ངེས་སོ། །མདོ་ལས། ཁམས་གསུམ་
སེམས་ཅན་སྐྱེ་དང་འཆི་ལ་བརྟག །ཅེས་གསུངས་པས། ཁམས་གསུམ་གྱི་སེམས་ཅན་



48
སྒོ་བཞི་མཛོད་ལྔའི་ཡང་བཅུད།
ཐམས་ཅད་ནི་རྟག་ཏུ་སྐྱེ་བ་དང་འཆི་བ་ཁོ་ན་བྱེད་པའོ་སྙམ་དུ་བསམ་མོ།།
གསུམ་པ་རྒྱུ་རྐྱེན་གྱི་གནད་ནི། ཕུང་པོ་འདིས་བྱས་ཡིན་པས་སྙིང་པོ་མེད། །ཆུ་
བུར་རྩ་ཟིལ་སེན་སྟེང་རྡུལ་དང་འདྲ། །ཞེས་པ། ཕུང་པོ་འདི་རྒྱུ་རྐྱེན་དུ་མ་འདུས་པའི་
བྱས་པ་ཅན་ཡིན་པའི་རྟག་མི་ཐུབ་སྟེ། ལེགས་པར་བརྟག་ན་སྙིང་པོ་མེད་པ་ཆུ་བུར་
དང་འདྲ། རྐྱེན་མི་ཐུབ་པ་རྩ་རྩེའི་ཟིལ་པ་དང་འདྲ། འཆི་རྐྱེན་མ་ངེས་པ་མང་བ་སེན་
སྟེང་གི་རྡུལ་དང་འདྲ་སྟེ། དེ་རྣམས་ཡུན་རིང་གནས་པའི་སྐབས་མེད་དོ། །འཁོར་བའི་
ལུས་འདི་ནམ་ཀྱང་མི་རྟག་ངེས། །རྒྱུ་ལས་བྱས་པས་གཟུགས་འདི་རྐྱེན་གྱིས་འཇིག །
ཅེས་གསུངས་པ་ལྟར་བསམ་མོ།།
བཞི་པ་འཕྲལ་སྣང་གི་གནད་ནི། བེམ་རིག་དུས་བཞིར་བདེ་སྡུག་ལ་སོགས་
འགྱུར། །བུ་ཆུང་བྱིས་པར་འགྱུར་སོགས་རིམ་གྱིས་འགྱུར། །གང་ཞིག་རྟག་པ་དེ་ལ་
འགྱུར་བ་མེད། །ཅེས་པ། སྣང་བ་འདི་རྣམས་འཕྲུལ་དུའང་འགྱུར། བེམ་པོ་འདི་དུས་
བཞིར་འགྱུར། རིག་པ་ནི་བདེ་སྡུག་ལ་སོགས་པ་གཅིག་ཏུ་མི་གནས་པར་དུ་མར་འགྱུར་
རོ། །མི་རྣམས་ཀྱང་སྐྱེས་མ་ཐག་གི་བུ་ཆུང་དང་། དེ་ནས་བྱིས་སྦ་དང་། གཞོན་ནུ་དང་།
དར་མ་དང་། རྒན་པོ་ལ་སོགས་པའི་གནས་སྐབས་རིམ་གྱིས་འགྱུར་བའི་ཕྱིར་མི་རྟག་
པའོ། །གང་ཞིག་རྟག་པ་ཡིན་ན་དེ་ལ་འགྱུར་བ་མེད་པར་རིགས་ལ་དེ་མེད་པའི་ཕྱིར་
རོ། །སྟོན་པས་ཀྱང་འདའ་ཁར། མི་རྟག་འཕོ་འགྱུར་གོང་དུ་དྲན་པ་ཡིས། །དཀའ་བ་སྣ་
ཚོགས་སྤྱད་ནས་སེམས་ཀྱི་ཉོན་མོངས་སྤངས། །གསུངས་ཏེ། སྟོན་པ་ནི་གདུལ་བྱ་དྲངས་
བའི་ཚུལ་དུ་བསྟན་པ་ཡིན་པས། ཚིག་རྐང་དང་པོས། གཞོན་ནུ་ལ་སོགས་པའི་སྐབས་
སུ་འཆི་བ་མི་རྟག་པ་དྲན་ནས་དགེ་བ་མ་བྱས་ན། འཆི་ཁར་ཐུག་ན་དྲན་ཀྱང་འཕྱིས་སོ་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཞེས་པའི་དོན་སྟོན་ལ། གཉིས་པ་ནི་དམྱལ་བ་ལ་སོགས་པའི་སྡུག་བསྔལ་རྣམས་རང་གི་
སེམས་ཀྱི་ཉོན་མོངས་པ་ལས་འབྱུང་བ་ཡིན་གྱི་གཞན་དག་གང་གིས་ཀྱང་མ་བྱས་པས་
དཀའ་ཡང་འབད་ནས་ཉོན་མོངས་པའི་གཉེན་པོ་བརྟེན་ནས་སེམས་གདུལ་བ་ལས་
གཙོ་ཆེ་བ་མེད་དོ། །ཞེས་པའི་དོན་ཡིན་ནོ། །
གཉིས་པ་ཡོན་ཏན་ནི། རྟག་པར་བཟུང་ནས་འཇིག་རྟེན་འདི་བསྒྲུབ་པ། །དེ་ལས་
བློ་ལོག་ཕྱི་མའི་དོན་བྱེད་འགྱུར། །ཞེས་པ། སྤྱིའི་ཚེ་མཐའ་གཅིག་ལ་འཆིའོ་སྙམ་པའི་
རྟོག་པ་རྩིང་པོ་ཞིག་ཀུན་ལ་ཡོད་ཀྱང་འཆི་ཁ་ཚུན་ལ། ད་རུང་མི་འཆི་སྙམ་པས་དུས་
འདས་ནས་མི་འཆི་བར་རྟག་པའི་ཕྱོགས་བཟུང་བ་དེས། ཚེ་འདིར་སྡོད་པའི་གྲབས་ལ་
ཟས་ནོར་གསོག་འཇོག་སྙན་གྲགས་ཁོ་ན་བསྒྲུབ་ན་དེའི་རྐྱེན་གྱིས་ཉོན་མོངས་པ་དང་
སྡིག་ལྟུང་མང་པོ་ཡང་ཡང་འབྱུང་བས་ངན་འགྲོར་སྐྱུར་ལ། འཆི་ངེས་པའི་རྒྱུ་མཚན་
འདི་ལྟ་བུ་རྣམས་ཡིད་མ་འཁྲུལ་བས་ཞིབ་ཏུ་དཔྱད་ན་འཆི་ངེས་པའི་བློ་ནམ་སྐྱེས་པས་
དགྲ་གཉེན་ཟས་ནོར་སྙན་གྲགས་ལ་སོགས་དང་ངེས་པར་འབྲལ་བར་མཐོང་ནས། དེའི་
དོན་བསྒྲུབ་པ་ལ་ཡིད་མི་ཕྱོགས་པར་བློ་ལྡོག་ནས་ཚེ་ཕྱི་མ་མཐོ་རིས་དང་ཐར་པ་ཐོབ་
པའི་དགེ་བའི་ཕྱོགས་ཁོ་ན་བྱེད་པར་འགྱུར་རོ། །དེའི་ཕྱིར་རྟག་འཛིན་དང་མི་རྟག་པ་
སྐྱེས་པའི་བློ་འདི་ཉེས་ལེགས་ཐམས་ཅད་འབྱུང་བའི་སྒོ་ཡིན་པས་འདི་བསྒོམ་པ་གནད་
དུ་ཆེའོ། །འགའ་ཞིག་མི་རྟག་པ་འདི་སྒོམ་རིན་མེད་པར་བྱེད་དོ། །དགེ་སྦྱོར་བ་མཐོ་པོར་
བཏགས་པ་ཕལ་ཆེར་ཕྱིའི་སྤྱོད་ཚུལ་དང་རྣམ་འགྱུར་ཅི་ཙམ་བཟང་བ་དེས་ཕུགས་ཀྱི་
བསྒྲུབ་བྱ་འཇིག་རྟེན་འདིའི་དོན་བསྒྲུབ་པ་མང་དུ་མཐོང་ངོ་། །མི་རྟག་པ་གཤའ་མ་ཞིག་
གི་བློ་སྐྱེས་ན་ཚོང་འདུས་ཀྱི་མགྲོན་པོ་ལྟ་བུ་ཞིག་འོང་སྟེ། མགྲོན་པོ་དེས་ཚོང་འདུས་དེ་



wས་བ
སྒོ་བཞི་མཛོད་ལྔའི་ཡང་བཅུད།
ཅི་ལྟར་བདེ་ཡང་དེ་ལ་སྡོད་པའི་གྲབས་མི་བྱེད་པར། རང་ཡུལ་ལ་གང་འགྲིམས་ཀྱི་ཟོང་
རྩོལ་བས་མྱུར་དུ་བསྒྲུབ་པ་དང་འདྲ་བར། འཇིག་རྟེན་འདིའི་དགའ་སྐྱིད་ཅི་ལྟར་ཡོད་
ཀྱང་དེ་དོན་དུ་མི་གཉེར་ཞིང་ཕྱི་མའི་དོན་དུ་ཅི་འགྱུར་བྱེད་པའོ།།
གཉིས་པ་ལ་གཉིས་ཏེ། ནམ་འཆི་ངེས་མེད་བསམ་པ་དང་། དེའི་ཡོན་ཏན་ནོ། །
དང་པོ་ལ་བཞི་སྟེ། ཚེ་དང་། རྐྱེན་དང་། གནས་དང་། དུས་མ་ངེས་པའོ། །དང་པོ་ནི།
གཞོན་ནུ་ལ་སོགས་རྟག་འཛིན་འཁྲུལ་བའི་བློ། །ལ་ལ་མ་ཡི་མངལ་དུ་འཆི་འགྱུར་ཏེ། །
ལ་ལ་བཙས་དང་རྒན་སོགས་དེ་བཞིན་ནོ། །སྒྲ་མི་སྙན་མིན་ཀུན་ལ་ངེས་མེད་བཤད། །
ཅེས་པ། འཆི་ངེས་པ་སྟེ་ནམ་འཆི་ཆ་མེད་པ་དེས། བདག་ན་སོ་གཞོན་པས་ད་རུང་མི་
འཆི་སྙམ་པའི་རྟག་འཛིན་དེ་རྣམས་འཁྲུལ་བའི་བློ་ཡིན་ཏེ། ལ་ལ་མའི་མངལ་དུ་འཆི་
བ་དང་། བཙས་མ་ཐག་པ་དང་། བྱིས་སྦ་དང་། གཞོན་ནུ་དང་། དར་མ་དང་། རྒས་ནས་
ཤི་བ་མང་པོ་མངོན་སུམ་དུ་མཐོང་བ་དང་ཐོས་པ་བཞིན་ཏེ། ཚེ་མ་ངེས་པའི་ཕྱིར་རོ། །
སྤྱིར་མི་རྣམས་ལ་སྒྲ་མི་སྙན་པས་ཚེ་ལོ་སྟོང་བར་ཆད་མེད་པར་ཐུབ་ཀྱི་གཞན་རྣམས་
ཚེ་ཚད་ངེས་པ་མེད་ལ། ཁྱད་པར་འཛམ་བུ་གླིང་པའི་ཚེ་ཤིན་ཏུ་མ་ངེས་ཏེ། མཛོད་ལས།
དང་པོ་དཔག་མེད་བཅུ་ཐུབ་འགྱུར། །ཞེས་པས། སྔར་ཚེ་ལོ་དཔག་མེད་ཐུབ་པ་ཡང་བྱུང་
ལ། ད་བཟོད་ལོ་བཅུ་ཐུབ་པ་ལ་རིང་མཐའ་བྱེད་པ་ཡང་འབྱུང་ངོ་། །སུམ་སྟོན་ལྷ་རིན་
པོ་ཆེའི་ཞལ་ནས། རྒན་པོ་སྔོན་ལ་ཤི་བ་མིན། །གཡག་ལ་བེའུ་རོ་བཀལ་བའང་མཐོང་། །
ཞེས་གསུངས་པ་ལྟར་རོ། །གཞན་ཡང་ལོ་བརྒྱ་ཐུབ་ཏུ་ཆུགས་ཀྱང་ལོ་བཅུ་བར་བྱིས་པ་
ཡིན་པས་དགེ་བ་མི་དྲན། དྲུག་ཅུ་ཡན་ཆད་ལ་ནི་སྟོབས་ཀྱིས་མི་ནུས། བར་གྱི་ལྷག་
མ་ལ་ཡང་སྔར་མང་པོ་ཞིག་དོན་མེད་པར་འདས་ནས་སོང་། དེའི་ལྷག་མ་ཡང་ཕྱེད་ནི་



ན
པ་མ་
ས་
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
གཉིད་ཀྱིས་ཁྱེར་ཞིང་། ན་ཚ་དང་རྣམ་གཡེང་སོགས་ཀྱིས་ཀྱང་དུས་དུ་མ་ཞིག་དོན་
མེད་དུ་འདའ་བས་དགེ་བ་སྤྱོད་པའི་སྐབས་ནི་ཅུང་ཟད་ལས་མེད་དོ་སྙམ་དུ་བསམ་མོ།།
གཉིས་པ་རྐྱེན་མ་ངེས་པ་བཞི་ལས། དང་པོ་ནད་ཀྱི་རྐྱེན་ནི། འཆི་རྐྱེན་གནོད་
པ་མང་འགྱུར་རྟག་པ་མེད། །ལུས་ཀྱི་འབྱུང་བའི་ཆ་ནི་མ་སྙོམས་པར། །འཁྲུགས་པས་
འདུ་བ་རྣམ་བཞིའི་ནད་དུ་འགྱུར། །བཞི་བརྒྱ་རྩ་བཞིའི་ནད་ཀྱི་རྐྱེན་དུ་འབྱུང་། །ཞེས་པ།
འཆི་བའི་རྐྱེན་ཡང་ནང་གི་ནད་དང་ཕྱིའི་གནོད་པ་མང་པོ་ཡོད་པར་འགྱུར་བའི་ཕྱིར།
ལུས་སྲོག་ཡུན་རིང་དུ་གནས་པ་དང་རྟག་པ་མེད་དོ། །ལུས་འབྱུང་བ་བཞི་ལས་གྲུབ་པ་
དེ་དག་ཕན་ཚུན་གཅིག་ལ་གཅིག་གནོད་པར་འགྱུར་ཞིང་ཁ་ཟས་དང་སྤྱོད་ལམ་ཅུང་
ཟད་ཆ་མ་སྙོམས་པས་འཁྲུགས་ནས་ཁྲག་རླུང་བད་མཁྲིས་ཏེ་འདུ་བ་རྣམ་བཞིའི་ནད་དུ་
འགྱུར་རོ། །བཞི་པོ་དེ་དག་ལ་ཡང་ཅུང་ཟད་མི་འདྲ་བའི་བྱེ་བྲག་གི་བརྒྱ་རེ་སྟེ་བཞི་བརྒྱ་
རྩ་བཞིའི་ནད་ཀྱིས་རྐྱེན་དུ་འབྱུང་བ་དང་། གློ་བུར་ན་བ་ཕོལ་དང་སྐྲན་དང་དམུ་ཆུ་དང་།
དྲེག་དང་གྲུམ་བུ་སོགས་ཀྱིས་འཆི་རྐྱེན་ནམ་འོང་མ་ངེས་པར་བསམ་པའོ།།
གཉིས་པ་སེམས་ཅན་གྱི་འཆི་རྐྱེན་ནི། མི་དང་མི་མིན་གདུག་ཅན་བར་དུ་
གཅོད། །ཡེ་འདྲོག་སུམ་བརྒྱ་དྲུག་ཅུས་གློ་བུར་བྱེད། །ཅེས་པ། མིས་བར་དུ་གཅོད་
པ། མཚོན་ཆ་དང་། དུག་དང་། དམོད་པ་སོགས་དང་། མི་མིན་གྱིས་བར་དུ་གཅོད་
པ། དངོས་སུ་སྣང་བ་གཅན་གཟན་དང་། སྦྲུལ་དང་། འབྲོང་གཡག་གིས་བསད་པ་
ལ་སོགས་དང་། མི་སྣང་བ་། གཟའ་དང་། རྒྱལ་འགོང་དང་། བཙན་དང་། ཀླུ་དང་།
བདུད་དང་སྲིན་པོ་ལ་སོགས་པ་དང་། དེ་བཞིན་དུ་ཡར་གཡེན་གྱི་ཕྱོགས་བརྒྱ་དང་
ཉི་ཤུ། བར་གཡེན་ལ་བརྒྱ་དང་ཉི་ཤུ། ས་གཡེན་ལ་བརྒྱ་དང་ཉི་ཤུ་སྟེ་སུམ་བརྒྱ་དང་



62
སྒོ་བཞི་མཛོད་ལྔའི་ཡང་བཅུད།
དྲུག་ཅུས་ཡེ་འབྲོག་དང་ཐོབ་ཤོར་བྱེད་པས་རིམས་ནད་ལ་སོགས་པས་གློ་བུར་དུ་ན་
ཞིང་འཆི་བར་བྱེད་དོ། །བསྟན་པའི་གཙོ་བོ་བསྟུན་ཚུལ་བསྟན་པ་ལས་ཀྱང་། གལ་
ཏེ་བགེགས་ཀྱིས་བར་ཆོད་ཡིན་ཡང་སྲིད། །བགེགས་ལ་གཏོས་ཕན་གཏོ་བུས་གཏོ་
རྣམས་གྱིས། །གསུངས་པས། ལུས་སྲོག་ལ་བར་ཆད་བྱེད་པ་ཤིན་ཏུ་མང་ཞེས་པའི་
དོན་ནོ། །གབ་པའི་འགྲེལ་དང་གཟུངས་ཆེན་ལས། སྒྱུ་མ་མངོན་འབྱུང་བདུད་ནི་སོ་
སོར་བསྐོས་ཏེ། བྱིའུ་བདུད་ཁྲ་དང་། ལུག་བདུད་སྤྱང་ཁུ་དང་། བྱིས་པའི་བདུད་ཆུང་
སྲི་དང་། དེ་སོགས་སོ་སོའི་བདུད་བསྐོས་པར་བཤད་པ་དང་། རྐུན་མའི་གཏམ་རྒྱུད་
བཞིན་ཏེ། གང་གིས་འཆི་རྐྱེན་བྱེད་པའི་ངེས་པ་མེད་སྙམ་དུ་བསམ་མོ།།
གསུམ་པ་འབྱུང་བའི་རྐྱེན་ནི། ས་ཡི་འཆི་རྐྱེན་ཆུ་སོགས་དེ་བཞིན་ནོ། །ཞེས་པ།
ས་ཡིས་ཇིབ་པ་དང་རྡོས་མནན་པས་འཆི་རྐྱེན་བྱེད་པ་དང་། ཆུས་ཁྱེར་བ་དང་ནང་དུ་
བསུབ་པ་སོགས་དང་། དེ་བཞིན་དུ་མེས་ཚིག་པ་དང་། རླུང་གིས་བསྡབ་དང་ཁྱེར་བ་
དང་། བར་སྣང་གི་གཡང་ལ་ལྟུང་བ་སྟེ། རང་ལུས་སྐྱེད་བྱེད་ཕྱིའི་འབྱུང་བ་ལྔས་ཀྱང་
འཆི་བའི་རྐྱེན་དུ་བྱེད་དོ།། ་
བཞི་པ་ཁ་ཟས་ཀྱི་རྐྱེན་ནི། གསོ་ཐབས་ཟས་ལའང་རྫོང་སོགས་དེ་བཞིན་འབྱུང་། །
ཞེས་པས། གསོན་རྐྱེན་དུ་རེ་བའི་ཁ་ཟས་ཀྱིས་ཀྱང་རྣོང་བ་དང་མ་ཞུ་བ་སོགས་པ་ཕུང་
པོར་མ་འཕྲོད་པས་ནད་སློང་ནས་འཆི་བར་བྱེད་དོ། །མདོར་ན་ལུས་སྲོག་འདི་སྙིང་པོ་
མེད་པས་མི་རྟག་པའི་ཕྱིར། གསོན་རྐྱེན་ཤིན་ཏུ་ཉུང་ལ་འཆི་རྐྱེན་མང་བས་ཚེར་མ་
ཟུག་པ་ཙམ་གྱིས་འཆི་རྐྱེན་བྱེད་པ་ཡོད་དོ། །གསོན་རྐྱེན་རེ་རེ་ཡོད་ཀྱང་དེའི་ངོས་ནས་
བསམ་དུ་མི་རུང་ལ་ཤི་རྐྱེན་མང་བའི་ངོས་ནས་ལེགས་པར་བསམ་དགོས་ཏེ། རྒྱུད་ལ་མི་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
རྟག་པ་སྐྱེ་བའི་ཕྱིར་དུ་སྒོམ་པའི་སྐབས་ཡིན་པའི་ཕྱིར་རོ།།
གསུམ་པ་ནི། གནས་ཀྱི་མི་འཇིག་སྟེར་བ་ཡོད་མ་ཡིན། །ཡུལ་བྱེས་ལ་སོགས་
གར་འཆི་མ་ངེས་སོ། །ཞེས་པ། གནས་ནམ་མཁའི་མཐོངས་དང་། ཆུའི་ནང་དང་།
སའི་ཁུང་དང་། དེ་བཞིན་དུ་ཆུ་གུར་དང་། བྲག་ར། བཙན་པོའི་རྫོང་། བདེ་བའི་གནས་
གང་དུ་བསྡད་ཀྱང་འཆི་བས་མི་འཇིག་པ་སྟེར་བ་ཡོད་པ་མ་ཡིན་པའི་ཕྱིར། རང་ཡུལ་
དུ་བསྡད་པ་དང་བྱེས་སུ་འགྲོ་བ་སོགས་གར་འཆི་ཡང་མ་ངེས་སྙམ་དུ་བསམ་མོ།།
བཞི་པ་ནི། དུས་ཀྱི་བློ་ལྟོས་ཐུབ་པ་ཡོད་མ་ཡིན། །དབྱར་དགུན་ལ་སོགས་ནམ་
འཆི་མ་ངེས་སོ། །ཞེས་པ། དུས་ཀྱང་འདི་ལ་ནི་འཆི་འོ་སྙམ་པའི་བློ་ལྟོས་འཆའ་ཐུབ་
པ་སུ་ཡང་ཡོད་པ་མ་ཡིན་ཏེ། དབྱར་དགུན་ཉིན་མཚན་གང་ལའང་འཆི་བ་མ་ངེས་སོ། །
གཞན་ཡང་ཚེ་རིང་ཐུང་གང་དུ་འཆི་བ་ནི་མ་ངེས་ལ། དེ་ཡང་ཚེ་ནི་ལོས་ཟད། ལོ་
ནི་ཟླ་བས། ཟླ་བ་ནི་ཞག་གིས། ཞག་ཉིན་མཚན་གཉིས་ཀྱིས། ཉིན་མཚན་དེའང་ཐོ་
རངས་དང་སྔ་དྲོ་ཡུན་ཡུན་གྱིས་བཅད་པས་སྐད་ཅིག་མ་ལ་ཡང་འཆི་བདག་གི་གམ་
དུ་ཇེ་ཉེ་ཇེ་ཉེར་འགྲོ་བ་ལ་བསམ་མོ།།
གཉིས་པ་ཡོན་ཏན་ནི། གང་གིས་དེ་ནི་ངེས་པར་བསམ་གྱུར་ན། །དགེ་བ་དལ་
གྱིས་མ་ཡིན་མྱུར་དུ་སྒྲུབས། །ཞེས་པ། བློ་དང་ལྡན་པ་གང་ཞིག་གིས་ནམ་འཆི་ངེས་
པ་མེད་པའི་རྒྱུ་མཚན་དེ་རྣམས་ཡིད་ལ་ངེས་པའི་སྒོ་ནས་ཞིབ་ཏུ་བསམ་ཞིང་འདྲིས་
པར་གྱུར་ན་དགེ་བ་ལ་ཕྱི་བཤོལ་མི་བྱ་བ་དང་། དལ་དལ་དུ་མི་ཁོམ་པར་མྱུར་དུ་
བསྒྲུབ་པའི་བརྩོན་འགྲུས་ཀྱིས་བསྐུལ་བར་འགྱུར་ཏེ། དེ་རིང་ནང་པར་སོགས་ནམ་
འཆི་མ་ངེས་པའི་བློ་སྐྱེས་པའི་ཕྱིར་རོ། །དེ་ཡང་ནང་པར་ལྟ་བུ་ལ་འཆི་མི་འཆི་གང་



སྒོ་བཞི་མཛོད་ལྔའི་ཡང་བཅུད། །
དུའང་མ་ངེས་ཀྱང་། བློས་དེ་ལ་འཆི་ངེས་བསམ་པའི་ཕྱོགས་འཛིན་དགོས་ཏེ། དེ་
ལྟར་བསམ་ན་ཚེ་འདིར་བསྡོད་གྲབས་ལ་ཞེན་པ་ལྡོག་ཅིང་ཕྱི་མའི་དོན་མང་དུ་
འགྲུབ་པས། དེ་ལྟ་བུར་མ་ཤི་ནའང་བསམ་པ་སྐྱོན་ཅན་དུ་མི་འགྱུར་ལ། ཤི་ན་ནི་དེ་
ཤིན་ཏུ་དགོས་ཞིང་འགྱོད་མེད་དུ་འགྱུར་བ་ལྟ་བུ་བསམ་པར་བྱའོ།།
གསུམ་པ་ཅིས་ཀྱང་མི་སྡོང་པ་བསམ་པ་ལ་གཉིས་ཏེ། དངོས་དང་། ཡོན་ཏན་ནོ། །
དང་པོ་ལ་གསུམ་སྟེ། དངོས་དང་། བཀའི་ངེས་པ་དང་། ཉེས་སྐྱོན་ངེས་པར་ཤེས་ནས་
ཆགས་ཞེན་སྤངས་པའོ། །དང་པོ་ནི། ཡུལ་མཁར་ལ་སོགས་བཙན་པོའི་རྫོང་ཡོད་ཀྱང་། །
ན་དང་རྒ་དང་འཆི་ལ་སྡོང་མི་འགྱུར། །དེ་བཞིན་འབྲེལ་བའི་གཉེན་དང་བསགས་
པའི་རྫས། །རང་སྒོ་ཡོན་ཏན་རྣམས་ཀྱིས་སྡོང་མི་འགྱུར། །ཞེས་པ། བྱ་བ་དོན་མེད་ལ་
ཤོར་བའི་གནས་བཞི་སྟེ། དེ་ཡང་མི་རྣམས་མཐོ་ཤས་ཕལ་ཆེ་བ་ཞིག་གིས་ཡུལ་གྱི་ཆོ་
རིས་བསྲུང་བ་དང་རྩོད་པ་ལ་ཟད། ཁ་ཅིག་བུ་སྨད་སོགས་གཉེན་འབྲེལ་གྱི་སོ་ཆུས་
བསྒྲུབ། ལ་ལས་ཟས་ནོར་ཁོ་ན་བསྒྲུབ། ཐ་མས་གཞན་རྣམས་བསྒྲུབ་པའི་ནུས་པ་མེད་
ཀྱང་རང་ལུས་ཀྱི་ལྟོ་གོས་ཀྱི་ཆེད་བསྒྲུབ་པ་ཁོ་ནས་མི་ཚེ་དོན་མེད་དུ་བསྐྱལ་ཏེ། ཤིན་
ཏུ་བདེ་བའི་ཡུལ་ཞིང་མཁར་ཁང་ལ་སོགས་བཙན་པོའི་གནས་ཅི་ལྟ་བུ་ཡོད་ཀྱང་མི་
ན་བ་དང་། མི་རྒས་པ་དང་། མི་འཆི་བ་དང་། མི་ཆུད་པ་ལ་གང་ཡང་མི་ཕན་ནོ། །དེ་
བཞིན་དུ་བུ་སྨད་ལ་སོགས་བརྩེ་བའི་གཉེན་བཤེས། གསེར་དངུལ་ལ་སོགས་ཡིད་
དུ་འོང་བའི་ཟས་ནོར། ཐ་ན་ཤིན་ཏུ་དགོས་པའི་རང་ལུས་ཀྱི་ཕོ་སྒོ་ཡོན་ཏན་ཅི་ལྟ་བུ་
ཞིག་ཡོད་ཀྱང་། ན་རྒས་འཆི་རྒུད་ཀྱི་རི་བོ་བཞི་ཟློག་མི་ནུས་ཏེ། རྒྱལ་པོ་ལ་གདམས་
པ་ལས། དཔེར་ན་ཕྱོགས་བཞི་ན་རི་བོ་ཆེ་པོ་སྲ་ཞིང་མཁྲེགས་པ་མ་ཞིག་པ་གས་ཆག་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
མེད་པ་བཞི་གནམ་ལ་རེག་ཙམ་སློག་སྟེ་རྩི་ཤིང་ཐམས་ཅད་དང་། སྲོག་ཆགས་ཐམས་
ཅད་ཕྱེ་མར་འཐགས་ཞིང་འོང་བ་ལ་ནི། མགྱོགས་པས་འབྲོས་པའམ། སྟོབས་ཀྱིས་
བཟློག་པའམ། ནོར་གྱིས་ཟློག་པའམ། རྫས་དང་། སྔགས་དང་སྨན་རྣམས་ཀྱིས་ཟློག་
པར་སླ་བ་ནི་མ་ཡིན་ནོ། །དེ་བཞིན་དུ་ན་བ་དང་། རྒ་བ་དང་། འཆི་བ་དང་། རྒུད་པ་
དང་བཞིས་འཇིག་པ་འོང་སྟེ། ན་བས་ནི་ནད་མེད་པ་འཇོམས་ཤིང་འོང་། རྒས་པས་
ནི་དར་ལ་བབ་པ་འཇོམས་ཤིང་འོང་། འཆི་བས་ནི་སྲོག་འཇོམས་པར་འོང་། རྒྱུད་
པས་ནི་ཕུན་སུམ་ཚོགས་པ་འཇོམས་ཤིང་འོང་ངོ། །དེ་དག་ལ་འབྲོས་པས་བྲོས་པའམ།
སྟོབས་ཀྱིས་ཟློག་པའམ། ནོར་དང་། རྫས་དང་། སྨན་རྣམས་ཀྱིས་ཞི་བར་སླ་བ་ནི་མ་
ཡིན་ནོ། །ཞེས་གསུངས་པ་ལྟར་བསམ་མོ།། ་་
གཉིས་པ་བཀའ་ཡི་ངེས་པ་ནི། གོང་དུ་དྲངས་པའི་ལུང་དེ་ཡང་ངེས་མེད་དམ་
སྙམ་ན། འདིར་ཡང་སྨྲས་པ། སྟོན་པས་གཏོ་བུ་དྲངས་པའི་ལོ་རྒྱུས་ལས། །ཚེ་གཅིག་
རང་བརྒྱགས་བསགས་པའི་ཟས་ནོར་ཡུལ་མཁར་དང་། །དར་གཅིག་འབྲལ་མི་ཕོད་
པའི་བུ་སྨད་གཉེན་འདུན་ཡང་། །འཇིག་རྟེན་མི་ཡུལ་བྱ་འཕུར་ཚང་བཞིན་ལུས། །
ནད་ཀྱིས་གདུང་བས་རང་ཡང་ལ་འུར་འཆི་བར་ངེས། །གཤིན་རྗེས་ཁྲིད་པས་སྐད་
ཅིག་ཡུལ་ན་སྡོད་དབང་མེད། །འཇིགས་པའི་དགྲ་ནི་འདི་ཀུན་ཙམ་ཞིག་ཀུན་ནས་
སྡང་། །སྡོང་བའི་གཉེན་ནི་གཅིག་ཀྱང་ཡུལ་ན་འཁོར་བ་མེད། །སྟོན་པས་བདག་ལ་
ཐུགས་རྗེས་མི་འཛད་དམ། །ཞེས་དང་། མི་རྟག་རྟག་ཏུ་རེ་བའི་གཟུགས་ཀྱི་ཕུང་པོ་
ལ། །གཅེས་པར་དྲན་ནས་ཞིམ་དགུའི་ཟས་ཀྱིས་གསོས། །མཛེས་པར་འདོད་ནས་སྡུག་
དགུའི་བརྒྱན་གྱིས་བརྒྱན། །དགོས་དུས་མི་སྡོངས་རྫ་ཆག་འཕྲོ་བཞིན་བསྒྱུར། །ཞེས་



སྒོ་བཞི་མཛོད་ལྔའི་ཡང་བཅུད།
གཏོ་བུ་ཤི་ཁ་སྨྲེ་སྔགས་དང་བཅས་ནས་སྨྲས་པ་བཞིན་ནོ། །འཆི་བར་ཐུག་པའི་ཚེ་
ན། སེམས་ནི་གསལ་ཤི་བར་ནི་ཤེས། གསོན་དུས་སྡིག་ལྟུང་དང་བཅས་ནས་སྒྲུབ་པའི་
དོན་གོ་ནི་ཅི་ཡང་འཁྱེར་དུ་མེད་པར་ཐམས་ཅད་དབང་མེད་དུ་བཞག་དགོས། སུས་
བགོ་བཤའ་བྱེད་པ་ཆ་མེད་པས། འོ་སྐོལ་གྱིས་ཀྱང་འདི་འདྲ་བསྒྲུབ། མདངས་ད་ནང་ལ་
ཐུག་གི་བར་དུ་མི་འཆི་བའི་སྤྱོད་པ་ཁོ་ན་བྱས་ཏེ་ཕན་པ་མ་བྱུང་སྙིང་རྗེ་ཟེར་ཞིང་། རང་
ཡང་བྱེད་རྒྱུའི་དགེ་བ་ནི་མ་བྱས། དཀའ་ལས་ཀྱིས་བསྒྲུབ་པའི་ངའི་འདི་སུས་མི་ཟའོ་
སྙམ་པ་ནམ་འོང་ཆ་མེད་པས། དེ་ལྟ་བུ་མ་འོང་གོང་དུ་ཅུང་ཟད་བསམ་ན་ལེགས་སོ།།
གསུམ་པ་ཉེས་སྐྱོན་ཤེས་ནས་ཆགས་ཞེན་སྤང་བ་ལ་བཞི་ལས། དང་པོ། ཡུལ་
གྱི་ཉེས་སྐྱོན་ཤེས་ནས་ཆགས་ཞེན་སྤང་བ་ནི། རང་གི་སྐྱེས་ས་ཕ་ཡུལ་གང་ཡིན་དེ། །
ཆགས་སྡང་ཉོན་མོངས་ཀུན་གྱི་ལྡུམ་ར་ཡིན། །གང་ན་དགེ་བ་མི་འཕེལ་ས་ཕྱོགས་
སྤངས། །འཕེལ་བའི་ཕྱོགས་སུ་འགྲོ་ཞིང་གནས་པར་བྱའོ། །ཞེས་པ། རང་གི་སྐྱེས་སའི་
ཡུལ་གང་ཡིན་པ་དེར། གཉེན་འབྲེལ་གྱི་ངོ་བསྲུང་། རིགས་རུས་ཀྱི་ཁ་འཛིན། ཡུལ་
སྐལ་ས་རིས་ལ་ཆགས་པ། དགྲ་ཕྱོགས་ལ་སྡང་སེམས་ལ་སོགས་ཉོན་མོངས་ཀུན་གྱི་
འབྱུང་གནས་ཡིན་པས། དགྲ་གཉེན་སོགས་མཉམ་པ་ཉིད་ཀྱི་དོན་མ་རྟོགས་ཀྱི་བར་
དུ། ཉོན་མོངས་པ་ཆགས་སྡང་འཕེལ་ཞིང་དགེ་བ་མི་འཕེལ་བའི་ས་ཕྱོགས་སྤང་བར་
བྱས་ལ། དགེ་བ་འཕེལ་བའི་ཕྱོགས་ལྟོ་གོས་ལ་སོགས་པའི་ཆ་རྐྱེན་སྡིག་ལྟུང་འདྲེས་
པས་སྒྲུབ་མི་དགོས་པར་ཞོར་གྱིས་རྙེད་སླ་བའི་ཕྱོགས་སུ་འགྲོ་ཞིང་གནས་པར་བྱའོ། །
དམ་པ་རི་ཁྲོད་པས། ཕ་ཡུལ་སྤངས་ན་དགེ་ཕྱེད་ཟིན། །ཞེས་པ་ལྟར་རོ།།
གཉིས་པ་གཉེན་འབྲེལ་གྱི་ཉེས་སྐྱོན་ཤེས་ནས་ཆགས་ཞེན་སྤང་ཚུལ་ནི། ཐང་



57
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཅིག་གནས་འདིར་བུ་ཚ་ལ་སོགས་ཀྱང་། །མགྲོན་པོ་གནས་གཅིག་ཁྲི་ལམ་ཐུག་འཕྲད་
འདྲ། །གཉེན་པོར་བདག་འགྲོ་བདག་ཕྱིར་འོང་མི་འགྱུར། །ཞེས་པ། འདིས་གཉེན་
འབྲེལ་མ་ངེས་པར་སྟོན་ཏེ། གནས་གཅིག་གིས་བསྡུས་པའི་བུ་ཚ་སོགས་ཀྱི་གཉེན་
འབྲེལ་རྣམས་ཀྱང་ཁྲི་ལམ་ཆེན་པོའི་མགྲོན་ཁང་གི་གནས་གཅིག་ཏུ་ཡས་མར་ཕན་
ཚུན་དུ་འོང་བ་ཐུག་གིས་འཕྲད་པ་ཐང་ཅིག་དར་ཙམ་འགྲོགས་ནས་སོ་སོར་གྱེས་པ་
དང་འདྲ་སྟེ། ལ་ལ་མཐོ་རིས་ནས་ངན་འགྲོའི་གནས་སུ་ལས་ཀྱིས་མར་འགྲོ་བ་དང་། ལ་
ལ་ངན་འགྲོ་ནས་མཐོ་རིས་སུ་ཡར་འགྲོ་བ་དང་། དེ་བཞིན་དུ་ཕས་ཀྱི་འཇིག་རྟེན་ནས་
ཚུར་འོང་བ་དང་། འདི་ལས་ཕར་འགྲོ་སོགས་ལས་ཅན་རེ་རེ་ཙམ་ལམ་ཁར་ཐུག་ནས་
སོ་སོར་འགྲོ་སྟེ། གཉེན་འབྲེལ་རྣམས་བོར་ནས་བདག་གཅིག་བུར་ཕྱོད་ཀྱིས་འགྲོ་དགོས་
པའི་ཚེ་ཕྱི་རྗེས་སུ་འོང་བ་གཅིག་ཀྱང་མེད་དོ། །གཉེན་འབྲེལ་ཆེད་དུ་སྡིག་པ་མི་བྱ་སྟེ། །
བྱས་འགྱུར་རྣམ་སྨིན་ངན་འགྲོའི་སྡུག་བསྔལ་ནི། །རང་ལ་སྨིན་ཞིང་སྐལ་བགོ་འོང་མི་
འགྱུར། །ཞེས་པས། མགྲོན་པོ་ལམ་ཁར་ཐུག་པ་ལྟར་སྐད་ཅིག་ཐང་ཅིག་ཕྲད་པའི་གཉེན་
འབྲེལ་གྱི་ཆེད་དུ་སྡིག་པ་མི་བྱ་ཞིང་། གལ་ཏེ་བྱས་པར་གྱུར་ན། དེའི་རྣམ་སྨིན་ངན་
འགྲོའི་སྡུག་བསྔལ་ནི། རང་ཉིད་ཁོ་ན་ལ་སྨིན་པར་འགྱུར་གྱི། བུ་ལ་སོགས་པ་གང་གི་
ཆེད་དུ་བྱས་པའི་གཉེན་འབྲེལ་རྣམས་ཀྱིས་ངའི་ཆེད་དུ་བྱས་པའི་རྣམ་སྨིན་ཡིན་པས་
ཁྱེད་ཀྱི་སྡུག་བསྔལ་དེ་སྐལ་བ་མཉམ་པོར་བགོས་ལ་སྤྱི་ཁུར་ཟེར་བ་མེད་དོ།།
བུ་ཚ་ལ་སོགས་འཁོར་བའི་བཤལ་ཐག་ཡིན། །ཆགས་པ་མེད་པའི་དོན་དུ་
བཞག་པར་བྱ། །ཞེས་པ། བུ་དང་ཚ་བོ་ལ་སོགས་པ་ལ་སེམས་འཁྲི་བའི་དབང་གིས་
འཁོར་བ་ལས་མི་འཕགས་པར་བྱེད་པའི་བཤལ་ཐག་བྱེད་པས་གོང་ལྟར་འབྲེལ་བ་



སྒོ་བཞི་མཛོད་ལྔའི་ཡང་བཅུད།
མ་ངེས། མཐར་སྐྱིད་སྡུག་མི་མཐུན། ད་ལྟར་བདེ་བ་ཐོབ་ཏུ་མི་སྟེར་བས་དེ་ལ་མ་
ཆགས་པར་ཐ་མལ་དུ་བཞག་པར་བྱའོ། །ལུང་ཅོག་བཞག་ལས། བུ་ཚ་ལ་སོགས་པའི་
ཉེ་འབྲེལ་རྣམས་འཁོར་བ་ལ་ཕྱིར་འདྲེན་པའི་བཤལ་ཐག་ཡིན་པས་གང་ལའང་མ་
ཚགས་པར་ཅོག་གེ་བཞག ཅེས་སོ།། །
གསུམ་པ་ཟས་ནོར་གྱི་ཉེས་སྐྱོན་ཤེས་ནས་ཆགས་ཞེན་སྤང་ཚུལ་ནི། བསགས་
པའི་ནོར་རྫས་ལོངས་སྤྱོད་ཅི་ཡོད་ཀྱང་། །བསྐྱང་སོགས་འདིར་སྡུག་ཕྱི་མར་ངན་སོང་རྒྱུ། །
སྒྱུ་མ་བདེན་འཛིན་རང་ཉིད་སྟོང་པར་འགྲོ། །དེ་ཕྱིར་མེད་ན་འདོད་སེམས་ཡོད་ཞེན་
སྤང་། །ཞེས་པ། ཆེད་ཀྱིས་བསགས་པའི་ནོར་ཟས་ལོངས་སྤྱོད་ཅི་ཙམ་ཡོད་ནའང་། དེ་
སྟོར་བརླག་ཏུ་དོགས་པ་དང་། མི་ཉམས་པའི་འཚོ་སྐྱོང་དང་། སྤེལ་བར་བྱ་བའི་ཆེད་དུ་
ཚེ་འདིར་སྡུག་བསྔལ་ལ་དེ་དག་ལ་དགེ་སེམས་མི་སྐྱེ་བར་མ་ཟད་ཆགས་ཞེན་གྱི་དབང་
གིས་ཕྱི་མ་ངན་འགྲོར་སྐྱེ་བ་ནི་རང་བྱུང་ཕ་སྤད་ཀྱི་གཏམ་རྒྱུད་བཞིན་ནོ། །དེའི་ཕྱིར་
སྒྱུ་མའི་རྟ་གླང་ལ་བདེན་པ་འཛིན་ཀྱང་དགོས་དུས་སུ་མི་ཕན་པ་ལྟར། ཚེ་འདིར་ནོར་
ཟས་བསགས་སྐྱོང་ཅི་ཙམ་འབད་ཀྱང་ཤི་ཁར་གཉིད་ཐུན་གཅིག་གི་ཡུན་ཙམ་ལས་ཅི་
ཡང་ཁྱེར་དུ་མེད་པས་རང་ཉིད་གཅིག་བུ་མྱ་ངན་དང་བཅས་ཏེ་སྟོང་བར་འགྲོ། །དེའི་
ཕྱིར་ཟས་ནོར་མེད་ནའང་འདོད་སེམས་སྤང་ལ་ཡོད་ནའང་ཞེན་པ་སྤང་བར་བྱའོ། །མདོ་
ལས། འདོད་སེམས་སྤང་ནས་ཆོག་ཤེས་མ་ལྡན་ན། །རིན་ཆེན་གྲམ་པར་སྤུངས་ཡང་
སྡུག་བསྔལ་ཕྱིར་ལ་ཆེ། །ཚོང་ཁེ་ཕམ་རྒྱལ་བརྩིས་པས་སྡུག་བསྔལ་མཚོ་དང་འགྲོགས། །
མཛོ་དྲེའུ་ཁལ་དུ་བཀལ་བས་དམྱལ་བའི་ས་བོན་འདེབས། །ཞེས་དང་། སླར་ཟད་དོགས་
པའི་སྡུག་བསྔལ་དེས་ཀྱང་མྱ་ངན་མཚོ་དང་འགྲོགས། ཞེས་པ་ལྟར་རོ།
ཅ་



སུམ་བརྒྱ་པའི་འགྲེལ་ཧི་ཀ་གསལ་བའི་སྒྲོན་མེ།
བཞི་པ་རང་ལུས་ཀྱི་ཉེས་སྐྱོན་ཤེས་ནས་ཆགས་ཞེན་སྤང་བ་ནི། ལུས་ཀྱི་དོན་
དུ་སྡིག་པ་མི་བྱ་སྟེ། །ཞེས་པ། ལུས་སྐྱིད་པར་བྱེད་པ་ཙམ་ཁོ་ནའི་ཆེད་དུ་རྐུ་ཕྲོག་
གསོད་གསུམ་སོགས་སྡིག་པར་འགྱུར་བའི་ལས་མི་བྱ་སྟེ། འཆི་ཚེ་འདིའི་ནི་མི་སྡོང་
ལ་རྣམ་སྨིན་གྱི་རྗེས་སུ་འབྲང་བའི་ཕྱིར་རོ། །ལྟོ་རྒྱབ་ལ་སོགས་སྡུག་བསྔལ་ཀུན་གྱི་
གཞི། །རྒྱུ་འབྲས་གཉིས་ངན་མི་གཙང་ཕུང་པོ་ཡིན། །རྨོངས་པས་ཆགས་ཤིང་མཁས་
པས་ཞེན་མེད་འགྱུར། །ཟས་དང་གོས་ཀྱིས་འདིར་བསྐྱང་གནས་བྱས་ལ། །རང་གཞན་
དོན་དུ་དགེ་བ་སྤྱད་དུ་གཞུག །ཅེས་པ། གཞན་ལུས་འདི་བཀྲེས་སྐོམ་མི་བཟོད་པ་
ལྟོག་པའི་སྡུག་བསྔལ། ཚ་གྲང་མི་བཟོད་པ་རྒྱབ་ཀྱི་སྡུག་བསྔལ་དེ་ལ་སོགས་ན་བ་
དང་རྒས་པའི་སྡུག་བསྔལ་ཀུན་གྱི་གཞི་ཡང་ཡིན་ནོ། །རྒྱུ་ངན་པ་ཉོན་མོངས་པ་དང་
ཕ་མའི་ཐིག་ལེ་དཀར་དམར་ལས་གྲུབ། འབྲས་བུ་ངན་པ་སྐྱི་གར་སྦུབ་གཅིག་གི་
ཁུག་ན་ཁྲག་དང་ཆུ་སེར་ལ་སོགས་མི་གཙང་བའི་རྫས་དུ་མ་སྤུངས་བས་མི་གཙང་
བའི་ཕུང་པོ་ཡང་ཡིན་པ་ལ། རྨོངས་པ་རྣམས་ཀྱིས་དེ་ལྟར་མི་ཤེས་པར་ཆགས་རིན་
མེད་པ་ལ་ཆགས་ཤིང་གཅེས་པར་བཟུང་ནས་ལུས་ཀྱི་ཁོལ་པོ་འབའ་ཞིག་གིས་དུས་
འདའ་བ་ལྟར་བྱེད་ལ་མཁས་པས་རྒྱུ་མཚན་དེ་རྣམས་ཤེས་པའི་སྒོ་ནས་ཞེན་པ་མེད་
པར་བྱ་ཞིང་། བྲན་ཁོལ་ལ་བྱེད་པ་བཞིན་མི་རྟོག་པ་ཙམ་གྱིས་ཟས་དང་། མི་གྲང་བ་
ཙམ་གྱིས་གོས་ཀྱིས་བསྐྱངས་ལ་ཚེ་འདིར་ཡུན་རིང་དུ་གནས་པར་བྱས་ལ། རང་དང་
གཞན་གྱི་དོན་དུ་ཚེ་ཕྱི་མ་ལ་ཕན་པའི་དགེ་བར་སྤྱོད་དུ་གཞུག་གོ །ལུང་ལས། ལུས་
འདི་དགྲ་དང་འདྲ་མོད་དེ། །བློ་དང་ལྡན་པས་འཁོལ་ཤེས་ན། །བསྒྲུབ་ན་ཐར་པའི་རྟེན་
དུ་རུང་། །ཞེས་གསུངས་པ་ལྟར་ཤེས་པར་བྱའོ།།



h
སྒོ་བཞི་མཛོད་ལྔའི་ཡང་བཅུད།
གཉིས་པ་ཡོན་ཏན་ནི། དེ་ལྟར་ཤེས་པའི་མཁས་པ་དེ་དག་ནི། །འཇིག་རྟེན་
ལས་མིན་དགེ་སྦྱོར་ཁོ་ན་བྱེད། །ཅེས་པ། ཡུལ་མཁར་གཉེན་འབྲེལ་ཟས་ནོར་རང་
ལུས་རྣམས་ཀྱིས་མི་སྡོང་བའི་ཕྱིར། དེ་ལྟར་ཤེས་པའི་མཁས་པ་དེ་དག་གིས་ནི་འཇིག་
རྟེན་བྱ་བ་སྙིང་པོ་མེད་པའི་ལས་ལ་མི་འཇུག་པར་གཏན་དུ་བདེ་བའི་བྱ་བ་དགེ་སྦྱོར་
ཁོ་ན་ལ་འཇུག་པར་བྱའོ།།
བཞི་བ་འཆི་བ་མངོན་དུ་འབྱུང་བར་བསམ་པ་ལ་གཉིས་ཏེ། དངོས་དང་།
ཡོན་ཏན་ནོ། །དང་པོ་ལ་བཞི་སྟེ། འཆི་རྐྱེན་དང་འཕྲད་པ་དབང་པོའི་ཚོགས་རྣམས་
འགགས་པ། འབྱུང་འདུས་ཀྱི་ཕུང་པོ་འཇིག་ལུགས། ཕྱི་མའི་སྣང་བ་འཆར་ལུགས་
སོ། །དང་པོ་ལ་གཉིས། དངོས་དང་། ཐ་མ་བཞིའི་དུས་སོ། །དང་པོ་ནི། འཆི་བདག་
བདུད་ཟིན་འདུ་བའི་ནད་ཀྱིས་ཐེབས། །སྦྲུལ་གྱི་ཁར་ཆུད་བཞིན་དུ་ཐར་མི་སྲིད། །
ཅེས་པ། ཡང་རྩེ་ལས། མི་ཚེ་ཡེངས་ལ་ཟད། གནམ་ལ་ཟླ་ཐིམ། ས་ལ་ཞག་ཐིམ། དུས་
ཀྱི་བདུད་བྱུང་། འཆི་བའི་དུས་ཐུག ཚེའི་འདུ་བྱེད་རྫོགས། ནད་ཀྱི་ཟུག་ཆེ། ལུས་
ཀྱི་སྟོབས་ཤོར། དེའི་ཚེ་ཤེས་པ་ནི་བཀྲ། འཆི་བ་ནི་རྟོགས། ཕན་པའི་ཐབས་ནི་མེད་
དེ་དུག་སྦྲུལ་གདུག་པ་ཅན་གྱི་ཁར་ཚུད་པའམ། ཆུ་སྲིན་གྱི་གྲེ་བར་ཚུད་པ་དང་འདྲ་
བས། དུས་དེའི་སྡུག་བསྔལ་ད་ལྟ་རྒྱུད་ལ་བཀལ་ལ་དགེ་བར་ཅི་འགྲོ་རེ་བྱའོ། །ཞེས་
གསུངས་པ་དང་མཐུན་ནོ། །མདོ་ལས་ཀྱང་། སྒྱུ་མའི་ལུས་བླངས་སྡུག་བསྔལ་ན་
ཚའི་གཞི། །ཕུང་པོ་ལུས་རྟེན་རྣམ་ཤེས་སེམས་བསྡམས་པས། །སྐྱེ་དང་རྒས་པའི་སྡུག་
བསྔལ་རིམ་གྱིས་འབྱུང་། །ད་ལྟན་ན་བའི་སྡུག་བསྔལ་མཚོ་དང་འགྲོགས། །སྡུག་
བསྔལ་ནད་ཀྱིས་དྲངས་ནས་འཆི་བའི་རྟགས། །མི་རྟག་བཞི་བསྡུས་བདག་གི་ཕུང་



61
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
པོ་ལ། །འཇིག་པའི་གཉེན་པོ་འདུ་བའི་ནད་དར་བས། རིན་ཆེན་སྲོག་ལ་བབས་པར་
གཏུག་སྟེ་ན། །ཞེས་གསུངས་པས། འཆི་བ་མངོན་དུ་བྱུང་བའི་ཚེ། འཆི་བ་ལས་མི་
ཐར་བའི་རྟགས་སུ་ནད་དམ་པོས་ཟིན་པ་ཡིན་ལ། ན་འཆི་གཉིས་ཀ་ལས་མི་ཐར་བ་
རིམ་གྱིས་འབྱུང་ངེས་པའི་རྟགས་སུ་ད་ལྟ་སྐྱེ་བའི་ལུས་བླངས་པ་འདི་ཡིན་ཞེས་པའི་
དོན་ཡིན་པས། ལུས་འདི་བླང་ཕྱིན་ཆད་ཅིས་བཤོལ་དུ་མེད་པའི་ན་འཆི་དེ་གཉིས་
བསམ་ཞིང་དྲན་པས་མ་བརྗེད་པར་བྱས་ལ་དོན་མེད་དུ་གཡེང་བའི་སེམས་ཚུར་
བསྟུང་ལ་སྐད་ཅིག་གིས་ཀྱང་མི་དལ་བའི་དགེ་བ་ལ་བརྩོན་པར་བྱའོ།།
གཉིས་པ་ནི། མལ་གྱི་ཐ་མ་ནད་པའི་འཆི་མལ་ན། །གཉེན་གྱི་ཐ་མ་འགྲོགས་
པའི་ལས་ཟད་ཀྱི། །ཟས་ཀྱི་ཐ་མ་འཆི་བའི་དུར་རྒྱགས་སྙོད། །གཏམ་གྱི་ཐ་མ་ཁ་ཆེམས་
སྨྲེ་སྔགས་འབོར། །ཞེས་པ། འཆི་ངེས་པའི་ནད་ཀྱིས་ཟིན་པ་དེའི་ཚེ། མལ་གྱི་ཐ་མ་སྟེ་
ནད་པའི་འཆི་མལ་དེ་ལས་མི་ཉལ་བར་མྱུར་དུ་སྤོའོ། །གཉེན་གྱི་ཐ་མ་སྟེ་འགྲོགས་པའི་
ལས་ཟད་པས། དེ་ལས་མི་འགྲོགས་པར་སོ་སོར་འགྲོའོ། །ཟས་ཀྱི་ཐ་མ་སྟེ་འཆི་ཁའི་དུར་
རྒྱགས་དེ་ལས་མི་ཟ་བར་ཟ་སྐལ་ཆད་པའོ། །གཏམ་གྱི་ཐ་མ་སྟེ་རང་གི་ཁ་ཆེམས་འབོར་
ཞིང་གཉེན་བཤེས་ཀྱི་སྨྲེ་སྔགས་བོར་བ་དེ་ལས་གཏམ་འབྲེལ་ཆད་པའོ།།
གཉིས་པ་དབང་པོའི་ཚོགས་རྣམས་འགག་པ་ནི། མིག་གི་དབང་པོས་གཉེན་
འདུན་ངོ་མ་ཤེས། །སྣ་བས་སྒྲ་མ་ཐོས་སོགས་གཏོ་བུ་བཞིན། །ཕྱི་ཡི་ཡུལ་འགག་ནང་
གི་དབང་པོ་ཞ །སེམས་ཉིད་ཙི་ཏ་སྙིང་གི་དཀྱིལ་དུ་འདུས། །ཞེས་པ། དེ་ཚེ་ལུས་དང་
ལོངས་སྤྱོད་གཉེན་འབྲེལ་དུ་སྣང་བ་ལས་ཟད་པས། མིག་དབང་མ་འགག་ཀྱང་གཉེན་
འབྲེལ་ལ་སོགས་པ་ངོ་མི་ཤེས། རྣ་བའི་དབང་པོས་སྙན་སྡུག་གི་སྒྲ་མི་ཐོས། སྣའི་དབང་
ལས་



སྒོ་བཞི་མཛོད་ལྔའི་ཡང་བཅུད།
པོས་འབྱེད་པའི་དྲི་མི་ཚོར། ལྕེའི་དབང་པོས་ཁ་མངར་གྱི་རོ་མ་ཆོད། ལུས་ཀྱི་དབང་
པོས་འཇམ་རྩུབ་ཀྱི་རེག་བྱ་མ་ཚོར། སྒོ་ལྔའི་རྣམ་པར་ཤེས་པ་ནི་འཇིག་རྟེན་འདིར་ཇེ་
འགག་ཏུ་སོང་བ་བཞིན་འཇིག་རྟེན་ཕ་ལོག་གི་ཡུལ་ཇེ་གསལ་དུ་འགྲོ་ཞིང་མཐོང་བའོ། །
ཞེས་གཏོ་བུ་འཆི་ཁའི་ཤེས་པ་བཞིན། ཚེ་འདིའི་སྣང་ཡུལ་ལ་སོགས་ལོངས་སྤྱོད་པའི་
ལས་ཀྱི་ནུས་པ་ཇེ་འགག་འགྲོ་བས་ཙི་ཏ་སྙིང་གི་དཀྱིལ་དུ་འདུས། ཞེས་བསྙད་དོ།།
གསུམ་པ་འབྱུང་འདུས་ཕུང་པོའི་འཇིག་ལུགས་ལ་གསུམ། འབྱུང་བས་འཇིག་
རྐྱེན་བྱེད་ལུགས། འཇིག་པའི་སྔ་ལྟས་འཆར་ལུགས། འབྱུང་བ་འཇིག་ལུགས་ཀྱི་རིམ་
པའོ། །དང་པོ་ནི། བེམ་པོའི་ལུས་ལ་འབྱུང་བ་བཞི་འདུས་པས། །སེམས་ཅན་ལས་ཟད་
བསོད་ནམས་ཆ་བྲི་ཞིང་། །འཕེན་བྱེད་ལས་ཀྱིས་བྲལ་ནས་སོ་སོར་འཕེན། །བཤིག་
གཏོར་བསྲེག་འཚིག་ཁྱེར་གནོན་མུན་པར་བྱེད། །ཅེས་པ། ཕྱི་ནང་བེམ་པོ་འདི་ལ་
འབྱུང་བ་བཞི་འདུས་པས་སེམས་ཅན་ལས་དང་མཐུན་པར་བྱེད་དེ། དང་པོ་ཆགས་པར་
བྱེད། བར་དུ་གནས་པར་བྱེད། ཐ་མ་འཇིག་རྐྱེན་བྱེད་དོ། །མདོ་ལས། རླུང་གི་ལས་ནི་
སེམས་ཅན་གྱི་ལས་ཀྱི་ཆ་བཞི་མཐུན། སེམས་ཅན་ལས་མ་ཟད་ཀྱི་བར་དུ་དྭངས་སྙིགས་
འབྱེད་ཅིང་ཐམས་ཅད་འདེགས། སེམས་ཅན་ལས་ཟད་བསོད་ནམས་ཆ་བྲི་ནས། འབྱུང་
བ་རླུང་གིས་བཤིགས་ནས་གཏོར་བའོ། །དེ་བཞིན་དུ་འབྱུང་བ་མེས་དང་པོ་སྨིན་ཅིང་
བསྐྱེད། ཐ་མ་བསྲེག་ཅིང་འཚིགས། ཆུས་དང་པོ་སྡུད་ཅིང་གསོ། ཐ་མ་བཤིག་ཁྱེར་འཁྱུ།
སས་དང་པོ་འདེགས་ཤིང་། ཐ་མར་གཏིབ་ཅིང་གནོན་ནོ། །ནམ་མཁའ་དང་པོ་གསལ་
ཞིང་གོ་རྣམས་བྱེད། ཐ་མར་འཐིབ་ཀྱིན་མུན་པར་འགྲོ་བའོ། །ཞེས་གསུངས་པ་ལྟར་རང་
ལུས་ཀྱི་འབྱུང་བས་ཀྱང་འཇིག་རྐྱེན་བྱེད་པར་འགྱུར་རོ།།



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
གཉིས་པ་ནི། ལུས་ཀྱི་མཁྲེགས་ཤོར་ཁ་སྐོམ་དྲོད་ཡལ་ཏེ། །དབུགས་ཐུང་རྩ་
རྣམས་དར་མ་ནུས་པར་འཁྱམས། །ཞེས་པ། ས་འཇིག་པའི་སྔ་ལྟས་སུ་ཕྱི་རྟགས་སུ་
ལུས་ཀྱི་མཁྲེགས་ཤོར་བས་ལུས་ཀྱང་འགུལ་མི་ནུས། ནང་རྟགས་སུ་སྣང་བ་ལ་རི་རབ་
གཏིབས་པ་ལྟ་བུ། ཆུ་འཇིག་པའི་ཕྱི་རྟགས་སུ་ཁ་སྦྱང་ཡང་སྐམ་ཞིང༌། ནང་རྟགས་
སུ་ཆུ་འབྲུག་པའི་མེར་བ་ལྟ་བུ་འབྱུང་ངོ་། །མེ་འཇིག་པའི་སྔ་ལྟས་སུ་དྲོད་ཡལ་ཞིང་།
ནང་རྟགས་སུ་མེ་འབར་བས་ཁང་པ་སོགས་ཚིགས་པ་ལྟ་བུ་འབྱུང་ངོ་། །རླུང་འཇིག་
པའི་ཕྱི་རྟགས་སུ་དབུགས་ཐུང་། ནང་རྟགས་སུ་རླུང་འཚུབ་ལྟ་བུའོ། །ཞེས་བར་དོའི་
མན་ངག་རྣམས་ལས་བཤད་དོ། །ཕྱི་རྟགས་རྩ་རྒྱུ་མ་ནུས་པ་རྣམས་ནི་ནད་གཡོག་པ་
སོགས་གཞན་རྣམས་ཀྱིས་ཀྱང་ཚོར་བའོ།།
གསུམ་པ་འཇིག་ཚུལ་ནི། འདེགས་པའི་རླུང་བྲལ་ལངས་བའི་སྟོབས་རེ་ཞན། །
གསེར་རྡོས་མནན་ནས་ས་ལ་བྱིངས་བ་འདྲ། །ཆ་བཞི་ཆ་གཅིག་རླུང་ཕྲ་ཕྱི་རུ་འབྱུང་།།
འབྱུང་བའི་མེ་ཕྲ་དྲོད་དང་འགྲོགས་ནས་ཡལ། །སྤྱི་གཙུག་ཡལ་སོགས་བདེ་གནས་
སྟོན་པས་བཤད། །དེ་བཞིན་འབྱུང་བ་ཆུ་ཡལ་སྐམ་པར་འགྱུར། །ཞེས་པ། ལུས་
འདེགས་པའི་རླུང་བྲལ་བས་ཤིན་ཏུ་་ལྕི་སྟེ། གསེར་རྡོས་མནན་པ་ས་ལ་བྱིངས་པ་དང་
འདྲ་སྟེ། རྡོ་ཤིང་ལྟར་གཡོ་འགུལ་མི་ནུས་སོ། །དེའི་དབུགས་ཀྱི་ཆ་བཞིའི་ཆ་གཅིག་
ཙམ་རླུང་ཕྲ་མོ་ཕྱི་རུ་འབྱུང་ཞིང་ནང་དུ་སྡུད་མི་ཤེས་པས་དབུགས་ཆད་དོ། །འབྱུང་བ་
མེ་ཡང་ཇེ་འཕྲ་རུ་འགྲོ་སྟེ། སྡིག་པ་ཅན་རྣམས་ཀྱི་དྲོད་རོ་སྟོད་ནས་མར་བསྡུས་ནས་
སྐེད་པ་མན་ཆད་དུ་ཡལ་ན་ངན་འགྲོར་སྐྱེ་ལ། དགེ་བ་ཅན་རྣམས་རོ་སྨད་ནས་དྲོད་
ཡར་བསྡུས་ཏེ་སྐེད་པ་ཡན་ཆད་དུ་ཡལ་ན་མཐོ་རིས་སུ་སྐྱེ་ཞིང་། སྤྱི་གཙུག་ཏུ་ཡལ་ན་



64
པས་
སྒོ་བཞི་མཛོད་ལྔའི་ཡང་བཅུད།
སངས་རྒྱས་པའི་རྟགས་སུ་གཟུངས་སྡེ་ལ་སོགས་ལས་བསྟན་པའི་གཙོ་བོས་བཤད། རྣམ་
པར་ཤེས་པའང་དྲོད་གར་ཡལ་བ་ནས་འཕོའོ། །དེ་བཞིན་དུ་འབྱུང་བ་ཆུ་ཡང་སྐམ་ཏེ་
ནད་རྐྱེན་གྱི་བསགས་པའི་ཆུ་སེར་སོགས་མ་གཏོགས་པ་ལས་ཀྱིས་འདུས་པའི་རང་ཁྲག་
ནི་སྐམ་པར་བཤད་དོ། །གསོན་ཚེ་གཅེས་ཀྱང་རོ་འཇིགས་བཙོག་པར་བྱེད། །འབུ་སྦྲང་
བྱ་སྤྱང་ལ་སོགས་ཟ་བ་འམ། །ཡང་ན་ཐལ་བར་འགྱུར་རམ་བམ་རུལ་ཏེ། །ཤ་དང་རུས་
བྲལ་རུས་པ་དུང་ལྟར་འགྱུར། །ཞེས་པ། གསོན་པའི་ཚེ་བུ་དང་ཟླ་གྲོགས་ལ་སོགས་པས་
ཤིན་ཏུ་གཅེས་ཀྱང་རོ་དེ་དུག་སྦྲུལ་ལྟར་འཇིགས་ཤིང་བཙོག་པར་བྱེད་དེ་མཐོང་བ་དང་
རེག་པར་མི་འདོད་དོ། །དེ་ནས་རོ་དེ་འབུ་སྦྲང་དང་བྱ་སྤྱང་གཅན་གཟན་ཁྱི་སོགས་ཀྱིས་
ཟ་བའམ། ཡང་ན་བསྲེགས་ནས་ཐལ་བ་ཙམ་དུ་འགྱུར་རམ་དུར་ཁྲོད་ཀྱི་ནང་དུ་སྦས་
ན་བམ་རུལ་དུ་འགྱུར་ཏེ། ཕྱིས་ཤ་དང་རུས་པ་ཡང་བྲལ་ནས་རུས་པ་དུང་ལྟར་དཀར་
པོར་འགྱུར་ཞིང་རྗེས་སུ་ལྷག་མ་ཙམ་ཡང་མེད་པར་འགྱུར་རོ།།
བཞི་པ་ཕྱི་མའི་སྣང་བ་འཆར་ལུགས་ནི། ལུས་ཞིག་སེམས་འཕོ་རྒྱ་རལ་བྱ་འཕུར་
བཞིན། །དཔེར་ན་མགྲོན་པོ་ལ་ལ་འཛེག་པ་ལྟར། །འདི་འགག་ཅི་བཞིན་ཕྱི་མ་གསལ་
བར་འགྱུར། །བར་དོའི་སྣང་བ་འཆར་དེ་བདེ་སྡུག་ཆེ། །བདེ་འགྲོ་ངན་འགྲོ་སངས་རྒྱས་
སར་འགྲོ་གསུམ། །སྤྲོས་ན་རིགས་བདུན་ཡོད་དེ་མདོ་རུ་བལྟ། །ཞེས་པ། དེ་ལྟར་ལུས་
ཞིག་པའི་ཚེ་སེམས་ཀྱང་ཞིག་ནས་མེད་དུ་འགྲོ་བ་མ་ཡིན་པར། ལུས་ཞིག་ནས་སེམས་
འཕོ་བ་ནི་རྒྱ་རལ་ནས་བྱ་འཕུར་བའི་དཔེ་བཞིན་དུ། སྔོན་ལས་ཀྱིས་གྲུབ་པའི་ལུས་
སྣང་ཞིག་ནས། བཟོད་ལས་ཀྱིས་གཟུགས་དེ་མ་གཏོགས་པ་གང་དུ་སྐྱེས་པའི་ལུས་སྣང་
གྲུབ་སྟེ། དཔེར་ན་མགྲོན་པོ་ལ་ལ་འཛེག་པའི་ཚེ་རྒྱབ་ཕྱོགས་ཇེ་ནུབ་ཏུ་མི་གསལ་བར་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
འགྲོ་ཞིང་། མདུན་ཕྱོགས་ཇེ་གསལ་དུ་འོང་བ་ལྟར། ད་ལྟའི་སྣང་བ་འདི་ཇེ་འགག་ཏུ་
འགྲོ་ཞིང་། ཕྱི་མའི་སྣང་བ་ཇེ་གསལ་དུ་འོང་བར་འགྱུར་རོ། །དེ་ཡང་སྔ་མའི་ལུས་བོར་
ནས་ཕྱི་མའི་ལུས་མ་བླངས་པའི་བར་དུ་བར་དོའི་སྣང་བ་འཆར་ཏེ། དེ་ལ་དགེ་བ་ཅན་
རྣམས་ནི་རང་ལ་དགའ་བའི་མཛའ་བཤེས་ལ་སོགས་ཀྱི་རོལ་མོ་ལ་སོགས་པས་བསུས་
ནས་བདེ་བའི་གནས་སུ་འགྲོ་བ་ལྟར་བུའི་སྣང་བ་འཆར་ལ། སྡིག་པ་ཅན་རྣམས་ནི་
གཅན་གཟན་ལ་སོགས་པའི་མགོ་བརྙན་ཤིན་ཏུ་མི་སྡུག་པའི་གཟུགས་ཅན་གྱིས་ས་
ཕྱོགས་ཤིན་ཏུ་གྲང་བ་རྩུབ་པ་མུན་ནག་གི་གནས་སུ་དབང་མེད་དུ་ཁྲིད་ནས་བུ་ཡུག་
རླུང་འཚུབ་དང་སེར་བ་ལ་སོགས་ཀྱིས་དེད་ནས་འགྲོ་ཞིང་སྡུག་བསྔལ་བའི་སྣང་བ་
འཆར་རོ། །ཞེས་བར་དོའི་མན་ངག་ལས་བཤད་དོ། །མདོར་ན་བདེ་འགྲོར་འགྲོ་བའི་བར་
དོ་དང་། ངན་འགྲོར་འགྲོ་བའི་བར་དོ་དང་། སངས་རྒྱས་པ་དང་གསུམ་ལ་འདུས་སོ། །
དེ་ལ་སྤྲོས་ན་ཡས་མར་ཟང་ཐལ་གྱི་བར་དོ་གཉིས། དགེ་སྡིག་ཁད་ཀྱི་རྒྱུ་བའི་བར་དོ་
གཉིས། བསོད་ནམས་ནུས་མཐུ་རྫོགས་པ་དང་འཁོར་བྱེད་སྟོབས་ཆེན་གྱི་བར་དོ་གཉིས།
ཐེར་ཟུག་བསྐལ་པའི་བར་དོ་དང་བདུན་ཡོད་པར་མདོ་ལས་བཤད་དོ། །ལུས་ཀྱི་རྣམ་པ་
ནི་ཞག་འགའ་ལས་མི་བསྡོད་པ་དང་བསྐལ་པ་ལས་ལྷག་པར་སྡོད་པ་གང་ཡིན་རུང་།
སྔ་ཕྱིའི་ལུས་གཉིས་ཀྱི་རྣམ་པ་ཕྱེད་མར་འཆར་བར་འདོད་པའང་ཡོད། གཞུང་ཁ་ཅིག་
ལས་སྔ་མའི་ལུས་ལ་འཕོས་པ་དང་བར་མ་ཆད་པར་ཕྱི་མ་གར་སྐྱེ་བར་འགྱུར་བའི་ལུས་
ཀྱི་རྣམ་པར་འཆར་ཞིང་། ཞག་བདུན་ཕྲག་བདུན་ཚུན་ཆད་དུ་སྐྱེས་བའི་རྐྱེན་མི་རྙེད་
མི་སྲིད་པས། དེ་ཕན་ཆད་མི་གནས་པར་བཞེད་དོ། །སྐྱེ་བ་མ་བླང་གི་བར་དུ་མིག་ནི་
ལྷའི་མིག་ལྟར་ཐོགས་པ་མེད་ཅིང་ལུས་ཀྱང་རྫུ་འཕྲུལ་དང་ལྡན་པ་བཞིན་དུ་ཐོགས་པ་



སྒོ་བཞི་མཛོད་ལྔའི་ཡང་བཅུད།
མེད་པར་མདོ་ལས་གསུངས་སོ།།
གཉིས་པ་འཆི་བ་མངོན་འབྱུང་བསྒོམ་པའི་ཡོན་ཏན་ནི། དེས་འཇིགས་ཁྱད་
པར་ཤེས་པའི་སྐྱེས་བུ་ཡིས། །འཁྲུལ་སྣང་ལྟ་མི་ཁོམ་པར་བྱང་ཆུབ་བསྒྲུབ། །ཅེས་པ། དེ་
ལྟར་འཆི་ནད་དམ་པོའི་སྡུག་བསྔལ་ནི་བྱུང་། ཚེ་འདིའི་སྐྱིད་རྐྱེན་གང་ཡོད་ནི་བཞག་
ལས་དགེ་སྡིག་གང་བྱས་ཀྱི་འབྲས་བུ་ཅུང་ཟད་ཙམ་ཡང་མ་འཆོལ་བར་རྟོགས། དེ་
ཡང་མྱུར་དུ་འོང་བསམ་ནས་དེས་འཇིགས་ཤིང་འདི་ཕྱི་བར་དོའི་བདེ་སྡུག་གི་ཁྱད་
པར་ཤེས་པའི་སྐྱེས་བུ་དེས་ནི། འཇིག་རྟེན་འཁྲུལ་པའི་སྣང་བ་ལ་གཡེང་བས་སྐད་
ཅིག་ཙམ་ཡང་ལྟ་མི་ཁོམ་པར་ཐར་པ་བྱང་ཆུབ་བསྒྲུབ་ཏེ། འཁོར་བར་འཇིགས་པའི་
མཆོད་གནས་ཀྱི་གཏམ་རྒྱུད་བཞིན་ནོ།།
གསུམ་པ་ཕྱི་ནང་ཐུན་མོང་ལ་བཞི། བསྒོམ་པའི་གནས་བཞི། ཀུན་ལ་ཁྱབ་
པར་བསམ་པ་དང་། རང་གིས་མཐོང་ཐོས་བསམ་པ་དང་། ཉེ་བར་འགྱུར་བ་ལ་བསམ་
པའོ། །དང་པོ་ནི། དུར་ཁྲོད་ཆུ་འགྲམ་ཤིང་དྲུང་བླ་གབ་མེད། །གནས་བཞིའི་དཔེ་དང་
སྦྱར་ལ་བསྒོམ་པར་བྱའོ། །ཞེས་པ། ཡང་རྩེ་ལས། ཞང་ཞུང་གི་ཡུལ་པད་མ་རྒྱས་པའི་
ཞིང་ཁམས་ན་སྐྱེ་ཤིར་འཇིགས་པ་ཐམས་ཅད་གནས་མལ་ལ་བརྟེན་ནས་མི་རྟག་པ་
བསྒོམ་སྟེ། ཞེས་པས། གནས་མལ་དུར་ཁྲོད་ལ་བརྟེན་ནས་རོ་གསར་རྙིང་ལ་བལྟ་ཞིང་
འདི་ཞག་དང་ཟླ་བ་འདིའི་གོང་དུ་གཏམ་གྱི་ཟླ་བོ་ཟས་ཀྱི་མཐུན་གྲོགས་སོགས་བྱས།
བདག་ཀྱང་འདི་ལྟ་བུ་འགྱུར་བར་བསམ་མོ། །གནས་མལ་ཆུ་འགྲམ་པ་ནི། ཚོམ་ལས།
ཆུ་ཀླུང་དྲག་ཏུ་འབབ་པའི་རྒྱུན། །ལྡོག་པ་མེད་པ་ཅི་ལྟ་བར། །དེ་བཞིན་མི་ཡི་ཚེ་འགྲོ་
བར། །སླར་ནི་ལྡོག་པར་འགྱུར་བ་མེད། །ཅེས་པ་ལྟར། ཆུ་འགྲམ་དུ་གནས་ནས་ཆུའི་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
རྒྱུན་ཀྱུ་རུ་རུ་འགྲོ་བ་སྐད་ཅིག་ཀྱང་མི་སྡོད་པར་ཡར་ལྡོག་པ་མེད་པ་བཞིན་རང་གི་
ཚེ་ཡང་དེ་དང་བསྟུན་ལ་མི་རྟག་པར་བསྒོམ་མོ། །གནས་མལ་ཤིང་དྲུང་པ་ནི། རྩ་ཤིང་
བེམ་པོ་འགྱུར་ཚོད་ཀྱིས། །རྟག་ཏུ་གནས་པ་ཡོད་མ་ཡིན། །ཞེས་པ་ལྟར། ཤིང་སྡོང་
སོགས་ཀྱི་རྩ་བ་ན་གནས་ཤིང་ལོ་མ་མེ་ཏོག་འབྲས་བུ་སོགས་དབྱིབས་དང་ཁ་དོག་
ནམ་ཟླ་དུས་བཞིར་འགྱུར་བ་དང་འདྲ་བར་རང་གི་ལུས་དང་ལོངས་སྤྱོད་དགྲ་གཉེན་
སོགས་ཀྱང་མི་རྟག་པར་འགྱུར་བའི་རང་བཞིན་དུ་བསྒོམ་མོ། །གནས་མལ་བླ་གབ་
མེད་པ་ནི། མཁའ་ལ་ཉི་ཟླ་འགྲོ་བ་ནི། །སྐད་ཅིག་ཙམ་གྱིས་ནུབ་རིར་ཉེ། །དེ་བཞིན་
བདག་གི་ཚེ་འགྲོ་བ། །སྐད་ཅིག་གིས་ཀྱང་འཆི་བདག་དྲངས། །ཞེས་པ་ལྟར། བླ་གབ་
མེད་པར་སྡད་ནས་ཉི་མ་དང་ཟླ་སྐར་ཤར་ནས་སྐད་ཅིག་གིས་ཀྱང་མི་སྡོད་པར་ནུབ་
ཏུ་ཉེ་བ་བཞིན། བདག་ཀྱང་སྐྱེས་ནས་ལོ་ཟླ་ཞག་དང་ཟ་མ་སྐད་ཅིག་ཀྱང་མི་སྡོད་
པར་ཕོ་ཉ་བས་འཆི་བདག་གི་དྲུང་དུ་ཇེ་ཉེར་སྐྱེལ་ལོ་སྙམ་དུ་བསྒོམ་པར་བྱའོ།།
གཉིས་པ་ནི། ལས་ཀྱིས་འཁོར་བའི་ལུས་ཅན་ཐམས་ཅད་ལ། །རྒྱལ་པོ་དམངས་
སོགས་ས་དང་ཆུ་དང་ནི། །བར་སྣང་ལ་སོགས་གནས་པའི་སེམས་ཅན་ལ། །སྐྱེས་ནས་
མི་འཆི་བ་གང་སྲིད་མ་ཡིན། །ཞེས་པས། སྤྱིར་ལས་ཀྱི་དབང་གིས་འཁོར་བར་སྐྱེས་
པའི་སེམས་ཅན་ལ་ནི་རྒྱལ་པོའམ་འབང་ངམ་གནས་ས་ཆུ་བར་སྣང་ལ་སོགས་རྟེན་
གང་ཡང་སྐྱེས་ཕྱིན་ཆད་མི་འཆི་བ་ནི་གང་ཡང་མེད་དེ། སྐྱེ་བ་ཡོད་པ་ལ་འཆི་བས་
ཁྱབ་བོ་སྙམ་དུ་བསམ་མོ།།
གསུམ་པ་ནི། རང་གི་དགྲ་གཉེན་ན་མཉམ་རྒས་གཞོན་སོགས། །ཇི་སྙེད་ཤི་བ་
མཐོང་ཐོས་བརྗེད་དམ་ཅི། །ཞེས་པ། རང་གི་དགྲའམ་གཉེན་ནམ། ན་སོ་མཉམ་པའམ་



སྒོ་བཞི་མཛོད་ལྔའི་ཡང་བཅུད།
རྒན་པའམ་གཞོན་ནུ་ལ་སོགས་ངོ་ཤེས་མི་ཤེས། རང་གི་ཡུལ་ཕྱོགས་སམ་གཞན་དུ་ཤི་
བ་མངོན་དུ་མཐོང་བའམ་ཐོས་པས་བདག་ཀྱང་དེ་ལྟ་བུའི་རང་བཞིན་ཡིན་སྙམ་དུ་དེ་
ཉིད་མ་བརྗེད་པར་ཡང་ཡང་བསམ་ལ་འཆི་བའི་བློ་ཅི་སྐྱེ་བྱའོ།།
བཞི་པ་ནི། ལོ་ཟླ་ཞག་ལོན་འཆི་ལ་ཉེ་འགྱུར་ཏེ། །རིང་བར་འགྱུར་མིན་རྒྱུན་དུ་
མི་རྟག་བསམ། །ཞེས་པ། སྤྱིར་ཚེ་ཚད་ཅི་ཙམ་ཡིན་པར་མ་ངེས་ཤིང་། འོན་ཀྱང་རང་
གིས་འདིའི་བར་དུ་མི་འཆི་སྙམ་དུ་ཐག་བཅད་ན་ཡང་། དེ་བས་ཀྱང་མྱུར་དུ་སླེབས་
ཏེ། དཔེར་ན་ཐག་འཐག་པ་ལ་ལན་རེ་སྤུ་ཉག་མ་རེ་ལས་མི་འགྲོ་ཡང་མྱུར་དུ་འཐག་
ཟིན་པ་དང་། ལུག་ལ་སོགས་པའི་གསད་བྱ་རྣམས་གསོད་པའི་གནས་སུ་འཁྲིད་པ་ལ་
གོམ་པ་རེ་རེ་སྤོ་བ་བཞིན་འཆི་བ་ལ་ཇེ་ཉེར་འགྲོ་བ་ལྟར། ལོ་དང་ཟླ་བ་ཞག་དང་ཟ་མ་
སྐད་ཅིག་ཙམ་གྱིས་ཀྱང་འཆི་བ་ལ་ཉེ་བར་འགྱུར་ཏེ། རང་ཉིད་ལྟོ་གོས་ལ་སོགས་པ་
འཇིག་རྟེན་གྱི་བྱ་བ་ལ་བག་མེད་དུ་ཡེངས། ཚེ་ནི་སྣོན་པ་མེད་ཅིང་བར་མ་ཆད་པར་བྲི་
བས་ཅི་ཞིག་ཙམ་ན་ཚེ་མཐར་ཏུག་གི་ཐུག་པས་རིང་བར་འགྱུར་བ་མ་ཡིན་ནོ་སྙམ་དུ་
བསམ་མོ། །དེ་ལྟར་གོང་དུ་བསྟན་པའི་མི་རྟག་པའི་ཚུལ་རྣམས་སེམས་ལ་གསལ་ཞིང་
ཡིད་མ་འཁྲུལ་བས་ལེགས་པར་རྒྱུན་དུ་བསྐོར་ཟློག་བསྒོམ་ན་རྒྱུད་ལ་མི་རྟག་པ་མྱུར་
བར་སྐྱེའོ། །མི་རྟག་པ་འདི་རྒྱུད་ལ་གཤའ་མ་ཞིག་མ་སྐྱེས་ན། ལུས་ཀྱི་ཕྱི་ཚུལ་གྱིས་བོན་
སྒོར་ཞུགས་ཚུལ་ཅི་ཙམ་བྱས་ཀྱང་ཚེ་འདིའི་ཟ་བོན་དང་མོ་བོན་དུ་འགྲོ་བས་ཚེ་ཕྱི་
མའི་དོན་མི་འགྲུབ་པར་མ་ཟད་གང་བྱས་ཐམས་ཅད་ངན་འགྲོའི་རྒྱུ་རུ་མི་འགྲོ་བ་དཀོན།
བརྒྱ་ལ་ཕྱི་མའི་དོན་དྲན་པའི་བློ་ཅུང་ཟད་སྐྱེས་ཀྱང་ད་རུང་བྱེད་ལོང་ཡོད་སྙམ་པའི་ཕྱི་
བཤོལ་གྱི་ལེ་ལོས་དུས་འདའ་བས་མྱུར་དུ་བསྒྲུབ་པའི་བརྩོན་འགྲུས་བསྐྱེད་མི་ནུས་སོ། །



69
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དེ་བས་ན་འདི་རྒྱུད་ལ་མ་སྐྱེས་ཀྱི་བར་དུ་བསྒོམ་པ་གལ་ཆེའོ།།
བཞི་པ་མཐུན་དཔེ་ནི། དཔེ་རུ་ཀུན་འགྱུར་མེད་སྣང་མིག་ཡོར་འདྲ། །སྣང་བ་
མི་བདེན་སྒྱུ་མའི་གླང་སོགས་འདྲ། །སྣང་བ་འགྱུར་བས་འབབ་ཆུ་ལ་སོགས་འདྲ། །
སྣང་བ་འགག་སླ་རྫ་མ་ཆག་སོགས་འདྲ། །ཞེས་པ། སྤྱིར་འདུས་བྱས་ཀྱི་དངོས་པོ་གང་
ཡང་སྐད་ཅིག་གཉིས་པར་རྟག་ཏུ་གནས་པ་མ་ཡིན་ཀྱང་། བྱིས་པ་རྣམས་ཀྱིས་དེ་མི་
རྟག་པར་མི་རྟོགས་པས་རིགས་པའི་མི་རྟག་པའི་ཆ་ཤས་སམ་བྱེ་བྲག་མངོན་དུ་སྣང་
ཞིང་རྟོགས་འགག་གི་དཔེར་བརྗོད་ན། རྟག་འཛིན་གྱི་ཡུལ་གཞན་རྣམས་ཀྱང་དེ་དང་
མཐུན་པར་ཤེས་སླ་བ་ལ་དགོངས་པ་སྟེ། དེ་ཡང་དཔེ་རུ་ཀུན་འགྱུར། ཞེས་པ། ནང་དུ་
མི་རྟག་པའི་འཁྲིག་པ་ཡིད་ལ་ཅུང་ཟད་ཆུད་ན་ཕྱིའི་དངོས་པོ་ཀུན་གྱིས་མི་རྟག་པ་མི་
སྟོན་པ་མེད། ཅེས་གསུངས་པ་ལྟར། རང་གི་སྣང་ཡུལ་དུ་གྱུར་པའི་དངོས་པོ་རྣམས་
མ་ངེས་པ་དང་། དེ་བཞིན་དུ་གྲོགས་དང་ཟས་གོས་དང་། ལོངས་སྤྱོད་ལ་སོགས་གང་
ལ་ཡང་མ་ངེས་པར་འགྱུར་བ་རྣམས་དང་། འཕྲལ་དུ་སྔར་ཡོད་ཀྱི་དངོས་པོ་རྣམས་
ཀྱང་ཕྱིས་ཉམས་ཤིང་མེད་པ་དང་། མི་རྟག་པའི་ངོས་ནས་དྲན་པར་བྱས་ལ་རང་གི་ཚེ་
ལུས་མི་རྟག་པ་ལ་སྦྱར་ནས་བསྒོམ་པར་བྱའོ། །གཞན་ཡང་སྣང་བ་འདི་དག་རྟག་པའི་
དངོས་པོ་མེད་ཅིང་མེད་པར་སྣང་བ་འདི་མིག་ཡོར་དང་འདྲའོ། །སྣང་ཡང་བདེན་པ་
མེད་པ་ནི་སྒྱུ་མའི་རྟ་གླང་ལ་སོགས་པ་རྨི་ལམ་དང་ཆུ་ཟླ་དང་གཞའ་ཚོན་དང་བྲག་
ཆ་རྣམས་དང་འདྲ་སྟེ། སྟོང་ཁམས་ལས། གཟུགས་ནི་སྒྱུ་མ་ལྟ་བུ་སྟེ། རྨི་ལམ་ལྟ་བུ་སྟེ།
སྒྲ་སྙན་ལྟ་བུ་སྟེ། ཅིར་ཡང་མ་ཡིན་ཅི་ཡང་བྱ་རུ་མེད་དོ། །ཞེས་སོ། །དཔེ་རྣམས་ཀྱིས་
སྣང་བ་ལ་བདེན་ཞེན་གྱི་བློ་ལྡོག་ནུས་ཏེ། ཇི་སྐད་དུ། དབུ་མ་ལས། སྐྱེ་བ་ཤེས་པའི་



སྒོ་བཞི་མཛོད་ལྔའི་ཡང་བཅུད།
འཇིག་པ་ཤེས། །འཇིག་པ་ཤེས་པའི་མི་རྟག་ཤེས། །སྟོང་ཉིད་ལ་ཡང་འཇུག་པ་ཤེས། །
ཞེས་པ་ལྟ་བུའོ། །སྣང་བ་འདི་དག་མི་རྟག་པར་འགྱུར་བ་ནི། དབྱར་གྱི་འབབ་ཆུ་ཞག་
འགའ་འམ་ཕྱི་འཕྲེད་སོགས་ལ་འབབ་པ་སྔ་དྲོ་སོགས་ལ་ཆད་པ་དང་འདྲའོ། །ལུས་
དང་ལོངས་སྤྱོད་སོགས་ད་ལྟ་ཡོད་ཀྱང་སྐད་ཅིག་ཉིད་ནས་འགག་པ་རྫ་མ་ཆག་སླ་བ་
སོགས་དང་འདྲ་བ་རང་རྒྱུད་ལ་སྦྱར་ཞིང་བསྒོམ་པར་བྱའོ།།
ལྔ་པ་མི་རྟག་པ་བསྒོམ་པའི་ཡོན་ཏན་ནི། དད་པའི་རྐྱེན་བྱེད་མེད་བསྐྱེད་ཡོད་
པ་གསོ། །བརྩོན་འགྲུས་གྲོགས་བྱེད་བྱང་ཆུབ་མྱུར་དུ་སྒྲུབ། །ཆགས་སྡང་ལ་སོགས་ཉོན་
མོངས་གཉེན་པོར་འགྱུར། །མི་རྟག་དངོས་པོར་མ་གྲུབ་སྟོང་ཉིད་རྟོགས། །ཞེས་པ། མི་
རྟག་པ་རྒྱུད་ལ་སྐྱེས་ན་དད་པ་སྐྱེ་བའི་རྐྱེན་བྱེད། ཚེ་འདིའི་བྱ་བ་ཐམས་ཅད་དོན་མེད་
དུ་བྱས། ཚེ་ཕྱི་མ་ལ་དགེ་བ་མིན་པ་གཅིག་ཀྱང་མི་ཕན་སྙམ་པའི་བློ་གསར་དུ་བསྐྱེད་
ཅིང་སྔར་ཡོད་པ་མི་ཉམས་པར་གསོ་ཞིང་སྤེལ་ལོ། །བརྩོན་འགྲུས་ཀྱི་གྲོགས་ཀྱང་བྱེད་
དེ་ཡུན་རིང་དུ་མི་གནས་པར་མྱུར་དུ་འཆི་བའི་བསམ་པ་སྐྱེས་ན་དགེ་བ་ཕྱིས་སུ་བྱ་
སྙམ་པའི་ཕྱི་བཤོལ་གྱི་ལེ་ལོ་མི་བྱེད་པར་མྱུར་དུ་སྒྲུབ་པར་འགྱུར་རོ། །བྱང་ཆུབ་མྱུར་
དུ་འགྲུབ་ཏེ་ཁམས་གསུམ་འཁོར་བའི་གནས་གང་དུ་སྐྱེས་ཀྱང་མི་རྟག་པ་སྐྱེ་འཆིའི་
སྡུག་བསྔལ་ལས་མ་འདས་བས་དེ་ལས་ཐར་པ་མཆོག་གི་གོ་འཕང་མྱུར་དུ་ཐོབ་པར་
འདོད་ནས་དགེ་བ་གང་བྱེད་བྱང་ཆུབ་ཏུ་བསྔོ་ཞིང་། ཁྱད་པར་དུ་དེ་ཐོབ་པའི་ཐབས་
སྟོང་པ་ཉིད་ཀྱི་ལྟ་བ་ལ་སྤྲོ་ཞིང་བསྒོམ་པར་བྱེད་དོ། །ཆགས་སྡང་ལ་སོགས་ཉོན་མོངས་
ཀྱི་གཉེན་པོར་འགྱུར་ཏེ། ཆགས་སྡང་སྐྱེ་བའི་ཡུལ་དགྲ་གཉེན་ལ་སོགས་གང་ལ་ཡང་
ཡུན་རིང་དུ་མི་འགྲོགས་པར་མྱུར་དུ་འབྲལ་བར་བསམ་ན་ནི། ཆགས་སྡང་ལ་སོགས་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
71
ཉོན་མོངས་མི་སྐྱེ་བས་གཉེན་པོར་ཤིན་ཏུ་བསྔགས་སོ། །སྟོང་ཉིད་ཀྱི་དོན་ཡང་རྟོགས་
པར་འགྱུར་ཏེ། གང་རྟག་པ་དེ་ནི་འདུས་མ་བྱས་རང་བཞིན་གྱིས་གྲུབ་པ་ཡིན་ལ། རྟག་
པའི་དངོས་པོ་གཅིག་མེད་པས་འདུས་བྱས་རྒྱུ་རྐྱེན་ལ་བརྟེན་ནས་སྐྱེ་བ་ཡིན་པས་རང་
བཞིན་གྱིས་མ་གྲུབ་པས་སྟོང་པ་ཉིད་རྟོགས་པ་དེ། རྐྱེན་ལ་རགས་ལས་གང་དེ་སྟོང་པར་
བཤད། །ཅེས་དང་། སྣང་བ་འདི་ནི་མི་རྟག་སྟེ། །རྐྱེན་ལས་གློ་བུར་གྲུབ་ཕྱིར་རོ། །རང་གི་
ངོ་བོ་ཉིད་ཡོད་ན། །དེ་ལ་རྐྱེན་འགྱུར་རིག་མ་ཡིན།། ཞེས་དང་། གོང་དུ་དབུ་མའི་ལུང་།
མི་རྟག་ཤེས་པས་སྟོང་ཉིད་ཤེས། །ཞེས་པ་ལྟ་བུ་སྟེ། མི་རྟག་པ་སྐྱེས་པའི་དགོས་པའི་གཙོ་
བོ་འདི་རྣམས་ཡིན་པས། མི་རྟག་པ་རྒྱུད་ལ་སྐྱེས་པས་འདི་རྣམས་ཀྱང་བསྐྱེད་ནུས་ལ་
འདི་རྣམས་རྒྱུད་ལ་བསྐྱེད་པར་མི་ནུས་ན་ནི་མི་རྟག་པ་སྐྱེས་པའི་དགོས་པ་ཡང་ཆུང་
ལ། མི་རྟག་པ་སྐྱེ་བའི་དོན་གོ་གལ་ཆེ་བ་རྣམས་འདི་དག་ཡིན་པར་ཤེས་པར་བྱའོ། །དོན་
གསུམ་པ་མི་རྟག་པ་བསྟན་པའོ། །ཞེས་པའི་མདོ་བསྡུ་བའོ།། །། །
དེ་ལྟར་འཆི་བར་ནི་ངེས། དེ་ཡང་ལུས་སྲོག་ཉམ་ཆུང་བ་ཆུ་བུར་ལྟར་མི་བརྟན་
པ་དང་། འཆི་རྐྱེན་ཤིན་ཏུ་མང་བས་ནམ་འཆི་མ་ངེས་ཤིང་། འཆི་བའི་ཚེ་ལས་ཀྱིས་
འགྲོ་བ་རིགས་དྲུག་གི་གནས་གང་རུང་ཞིག་ཏུ་འཕེན་ངེས་པས། དེ་ཡང་མི་གཙང་བ་
ལ་དྲི་ཞིམ་མེད་པ་བཞིན་། འགྲོ་ལྔ་དག་ལ་བདེ་བ་མེད། །ཅེས་པ་ལྟར། གང་དུ་སྐྱེས་
ཀྱང་སྡུག་བསྔལ་བ་ལས་མེད་པའི་ཕྱིར།
མི་རྟག་པའི་རྗེས་སུ་ལེའུ་བཞི་པ་འཁོར་བའི་ཉེས་དམིགས་བསྟན་པས་དེ་
ལ་གཉིས། བསམ་མ་བསམ་གྱི་སྐྱོན་ཡོན་དང་། ཉེས་དམིགས་དངོས་སོ། །དང་པོ་ལ་
གཉིས་ཏེ། བསམ་པའི་ཡོན་ཏན་དང་། མ་བསམ་པའི་སྐྱོན་ནོ། །དང་པོ་ནི། གང་གི་



12
སྒོ་བཞི་མཛོད་ལྔའི་ཡང་བཅུད།
སྐྱེས་བུས་རྒྱུན་དུ་བསམ་བྱས་ན། །འཁོར་བ་སྐད་ཅིག་བདེ་བའི་སྐབས་མེད་པས། །དེ་
ལ་འཇིགས་ཤིང་སྐྱོ་བ་སྐྱེས་གྱུར་ན། །ཁམས་གསུམ་གནས་ནས་ཐར་གྱུར་མྱ་ངན་
འདའ། །ཞེས་པ། གང་ཞིག་བདེ་སྡུག་གི་སྐྱོན་ཡོན་ཤེས་བཞིན་ཉེས་ལེགས་འབྱེད་པའི་
བློ་གྲོས་དང་ལྡན་པའི་སྐྱེས་བུ་དག་གིས་གང་དུ་སྐྱེས་ན་འཁོར་བའི་རང་བཞིན་སྐད་
ཅིག་གིས་ཀྱང་བདེ་བའི་གོ་སྐབས་མེད་ཅིང་ཁྱབ་པ་འདུ་བྱེད་ཀྱི་སྡུག་བསྔལ་དང་།
བྱེ་བྲག་ཚ་གྲང་ལ་སོགས་པས་རབ་ཏུ་མནར་བའི་ཚུལ་ལ་རྒྱུན་དུ་ལེགས་པར་བསམ་
ན། དེས་འཇིགས་པའི་བློ་སྐྱེས་ཏེ་སྡུག་བསྔལ་དེ་གང་ལས་འབྱུང་བའི་རྒྱུ་སྡིག་པ་སྤང་
པ་དང་། སྡུག་བསྔལ་མེད་པའི་རྒྱུ་དགེ་བ་བསྒྲུབ་པ་དང་། སྡུག་བསྔལ་གྱིས་དབང་
མེད་དུ་མནར་ཚུལ་ལ་སྐྱོ་བ་སྐྱེས་ནས་ང་རྒྱལ་དང་དྲེགས་པ་ལྡོག་པ་དང་། ཁམས་
གསུམ་འཁོར་བ་ཐམས་ཅད་སྡུག་བསྔལ་གྱི་རང་བཞིན་དུ་ཤེས་ནས། དེ་ལ་ཐར་པའི་
མྱ་ངན་ལས་འདས་པ་ཐོབ་འདོད་ཀྱི་ངེས་འབྱུང་གི་བློ་སྐྱེ་བ་དང་། སྡུག་བསྔལ་དེས་
འཇིགས་ན་འཇིགས་པ་དེ་ལ་སྐྱབས་ཚོལ་བའི་སྐྱབས་འགྲོ་ཤུགས་ཅན་སྐྱེ་བ་དང་།
སེམས་ཅན་གྱི་སྡུག་བསྔལ་མི་བཟོད་པའི་སྙིང་རྗེས་ཀུན་ནས་བསླངས་པས། བྱང་
ཆུབ་ཀྱི་སེམས་བསྐྱེད་པ་སོགས་ཡོན་ཏན་མང་པོ་བསྐྱེད་པའི་ཉམས་ལེན་གྱི་སྒོ་ཆེན་
པོ་ཡིན་པས་འདི་བསྒོམ་པ་གནད་དུ་ཆེའོ
གཉིས་པ་མ་བསམ་པའི་སྐྱོན་ནི། འཁོར་བའི་སྡུག་བསྔལ་བདེ་བར་འཛིན་
མཐོང་བ། །དེ་དག་ཤིན་ཏུ་སྡུག་བསྔལ་ཆེན་པོ་སྟེ། །སྲིད་པའི་འཆིང་བས་བཅིངས་
པས་གྲོལ་མི་འགྱུར། །རང་གིས་རང་སྦྱོང་སེམས་ཅན་སྙིང་རེ་རྗེ། །ཞེས་པས། གང་དག་
འཁོར་བ་ཐམས་ཅད་སྡུག་བསྔལ་གྱི་རང་བཞིན་ཡིན་པ་དེ་ལ་མ་བརྟག་པར། རྔོ་ཅན་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཕྲུག་ན་བདེ་བར་འཛིན་བ་འམ། ཕག་པས་མི་གཙང་བ་ལ་ཞིམ་པའི་ཟས་སུ་མཐོང་
བ་བཞིན། བདེ་བའི་གནས་སུ་མཐོང་ནས་ཞེན་པ་མི་ལྡོག་པའི་སེམས་ཅན་དེ་ཤིན་ཏུ་
སྙིང་རྗེ་བའི་གནས་ཡིན། འཁོར་བའི་གནས་ལ་བདེ་བར་མཐོང་ན་དེ་ལ་ངེས་པར་
འབྱུང་འདོད་མི་སྐྱེ་བས། ཐར་པའི་ལམ་དུ་མི་འཇུག་པས་གཏན་དུ་སྡུག་བསྔལ་ཆེན་
པོ་སྦྱོང་པ་དང་། ཐར་བ་བྱང་ཆུབ་ཐོབ་པའི་ཐབས་རང་གི་ཆེད་ཀྱིས་མ་བསྒྲུབ་ན་རང་
ཐོབ་བམ། རང་གྲོལ་དུ་འགྱུར་བ་མི་སྲིད་པས་རྟག་ཏུ་སྲིད་པའི་འཆིང་བས་བཅིངས་
པས། རང་གིས་རང་ཉིད་སྦྱོང་བའི་ལོག་རྟོག་ཆེན་པོ་ཡིན་པའི་ཕྱིར་རོ། །མདོ་ལས།
དམྱལ་བ་ཚེ་རིང་པ་ལས་ཀྱང་ལོག་ལྟ་ཅན་ཐར་ཡུན་རིང་བར་བཤད་དོ།
གཉིས་པ་ཉེས་དམིགས་དངོས་བསམ་པ་ལ་གསུམ་སྟེ། རིགས་དྲུག་སོ་སོའི་ཉེས་
དམིགས་དང་། འཁོར་བ་སྤྱིའི་ཉེས་དམིགས། ལས་ལས་བྱུང་བས་མདོ་བསྡུ་བའོ། །དང་
པོ་ལ་དྲུག་ལས། དང་པོ་དམྱལ་བའི་ཉེས་དམིགས་བསམ་པ་ལ་ལྔ་སྟེ། ཚ་བ་དང་། གྲང་
བ་དང་། ཉེ་འཁོར་གྱི་ཁྱད་པར་སྨོས་པ། ཡུན་རིང་བ། རང་ལ་སྦྱོར་བའོ། །དང་པོ་ལ་
གཉིས་ཏེ། ཚ་བའི་ཚད་དང་། ངོ་བོ་བརྒྱད་ཉེ་འཁོར་དང་བཅས་པའོ། །དང་པོ་ནི། ཚ་
བའི་དམྱལ་བ་ཤིན་ཏུ་བཟོད་རླག་མེད། །ཅེས་པ། གལ་ཏེ་ཚ་བའི་དམྱལ་བར་སྐྱེས་
པར་གྱུར་ན། གནས་ནི། མཛོད་ལས། འདི་ནས་འོག་ཏུ་མར་གཞལ་བས། །དཔག་ཚད་
སྟོང་ཕྲག་ཉི་ཤུ་ན། །མནར་མེད་པ་ཡི་དུ་ཏི་ཡོད། །ཅེས་པ་ལྟར། ས་སྟེང་འདི་ནས་མར་
བཅལ་བའི་དཔག་ཚད་ཁྲི་ཚོ་གཉིས་ཀྱི་ཐད་ན་མནར་མེད་པའི་དམྱལ་བ་ཡོད་ཅིང་
དེའི་སྟེང་ན་ཚ་དམྱལ་གཞན་བདུན་པོ་བརྩེགས་ནས་ཡོད་པར་བཤད་ལ། ཐེག་ཆེན་
གྱི་སྡེ་སྣོད་ལས་འདི་ནས་དཔག་ཚད་གསུམ་ཁྲི་ཉིས་སྟོང་གི་འོག་ན་ཡང་སོས་ཡོད་ལ།



74
པར
སྒོ་བཞི་མཛོད་ལྔའི་ཡང་བཅུད།
དེ་ནས་འོག་ཏུ་དཔག་ཚད་བཞི་སྟོང་བཞི་སྟོང་གིས་ཆོད་པ་ན་གཞན་བདུན་པོ་ཡོད་
པར་བཤད་དོ། །དེ་ཡང་གནས་ཐམས་ཅད་ནི་ལྕགས་སྲེག་གི་རང་བཞིན་ལ། མེ་རབ་
ཏུ་འབར་བའི་ཚད་ནི། འཇིག་རྟེན་འདིའི་མེ་བས་ཤིན་ཏུ་ཚ་སྟེ། འདིར་མགར་གྱི་སོ་
མལ་ཚ་སྟེ། དེ་བས་བདུན་འགྱུར་གྱི་ཡང་སོས་ཀྱི་མེ་ཚ་ལ། འོག་མ་འོག་མ་རྣམས་
བདུན་འགྱུར་རེ་ཚ་བས་རྒྱུན་དུ་བསྲེགས་པས་བཟོད་པའི་རླག་མེད་དེ། མདོ་ལས།
འཇིག་རྟེན་འདི་ཡི་མེ་ནི་རེ་ཞིག་མེ་འོད་ཙམ། །འདི་བས་དམྱལ་བའི་མེ་དཔུང་དགུ་
འགྱུར་ཙམ་གྱིས་ཚ། །སྲ་བརྟན་ལྕགས་ཀྱི་ཐུ་ལུམ་བསྒྱུར་ན་ཡང་། །སྐད་ཅིག་ཡུན་ལ་
མར་ཁུ་བཞིན་དུ་འཇུ། །ཞེས་གསུངས་ཏེ། ཤིན་ཏུ་སྲ་ཞིང་གྱོང་བའི་ལྕགས་ཀྱི་ཐུ་ལུམ་
ཡང་སྐད་ཅིག་མའི་ཡུན་གྱིས་མར་ཁུ་བཞིན་དུ་ཞུ་བར་བྱེད་དོ། །དེ་ཡི་ལྕགས་འབར་
ཁང་བ་དགུ་རིམ་དུ། །འགྲེ་ལྡོག་བྱེད་ཅིང་ཕྱོགས་མཚམས་ཀུན་ནས་བསྲེགས། །ཚོར་
བ་རགས་པའི་ལུས་ནི་འཕེལ་འགྲིབ་ཆེ། །ཞེས་པ། དེ་ལྟར་ཚ་བ་ལྕགས་ཀྱི་ཁང་པ་མེ་
རབ་ཏུ་འབར་བ་ཁ་ཅིག་ལ་དགུ་རིམ་ཙམ་ཡོད་པའི་ནང་དུ་སྲན་ཐབས་མེད་པར་
འགྲེ་ལྡོག་བྱེད་ཀྱིན་འབྲོས་ས་མེད་པ་ཕྱོགས་མཚམས་ཀུན་ནས་མེ་ལྕེ་འབར་བས་
བསྲེགས་པར་བྱེད་དོ། །ཚོར་བ་རགས་པའི་ལུས་ནི་གཞོན་ཤ་ཅན་རེག་ཏུ་མི་བཟོད་
ཅིང་ཤིན་ཏུ་ཆེ་ལ་མཚམས་མེད་ལྔ་བྱས་པའི་རྣམ་སྨིན་གྱིས་ལུས་ལ་དཔག་ཚད་ལྔ་
ཡོད་པས། ཐེག་ཆེན་གྱི་བོན་དང་བཤེས་གཉེན་ལ་བསྐུར་བ་བཏབ་པའི་རྣམ་སྨིན་
གྱིས་ལྕེ་ལ་དཔག་ཚད་ཙམ་ཡོད་པ་ལ་རྨོད་གླིང་གིས་ཞིང་ལ་རྨོས་བཀྲོལ་བཞིན་དུ་
བྱེད་དོ། །དེ་ལྟ་བུའི་རྣམ་སྨིན་ཆེ་ཆུང་གིས་རྫུན་སྐྱེས་ཀྱི་ལུས་ལ་འཕེལ་འགྲིབ་ཤིན་ཏུ་
ཆེ་བར་ཡོད། ཅེས་མདོ་ལས་གསུངས་སོ།།



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
75
གཉིས་པ་ཚོ་དམྱལ་ངོ་བོ་བརྒྱད་ཉེ་འཁོར་དང་བཅས་པ་ནི། ཡང་སོས་ཐིག་
ནག་སྡུད་འཇོམ་ངུ་འབོད་དང་། །ངུ་འབོད་ཆེན་པོ་ཚ་བ་རབ་ཏུ་ཚ། །མནར་མེད་
དང་བརྒྱད་ཚ་བའི་དམྱལ་བ་སྟེ། །མེ་མ་མུར་སོགས་ལྷག་པ་བཅུ་དྲུག་འཁོར། །ཞེས་
པ། ཡང་སོས་ནི་སེམས་ཅན་དེ་དག་ཕན་ཚུན་མཐོང་བ་ན་དགྲ་བོའི་འདུ་ཤེས་སྐྱེས་ཏེ་
ལས་ཀྱི་དབང་གིས་རལ་གྲི་ལ་སོགས་མཚོན་ཆ་སྣ་ཚོགས་པ་ལག་ཏུ་བྱུང་སྟེ། གཅིག་
གིས་གཅིག་ལ་བསྣུན་རེས་བྱས་པས་སྡུག་བསྔལ་དྲག་པོ་ལས་མ་ཟད་ཀྱི་བར་དུ་
ཉམས་སུ་མྱོང་བའོ། །ཐིག་ནག་ནི། དམྱལ་བསྲུང་རྣམས་ཀྱིས་ལུས་ལ་ཐིག་ནག་པོ་
བཞིའམ། བརྒྱད་དམ་བཅུ་དྲུག་ལ་སོགས་དུ་མར་བཏབས་ནས་སོག་ལེ་ལ་སོགས་
མཚོན་ཆ་མེ་འབར་བས་གཤོག་པ་དང་བཞོགས་པའི་སྡུག་བསྔལ་མྱོང་ངོ་། །བསྡུས་
འཇོམ་ནི། དམྱལ་བསྲུང་རྣམས་ཀྱིས་ལྷན་ཅིག་ཏུ་བསྡུས་ནས་རི་ར་ལུག་དང་རྟ་གླང་
དང་སེང་གེའི་གདོང་པ་ལྟ་བུའི་བར་དུ་གཅུག་མ་ཐག་ཏུ་དེ་དག་གིས་བཙིར་བས་བུ་
ག་ཐམས་ཅད་ནས་ཁྲག་གི་རྒྱུན་འབབ་པ་དང་། ཡང་འདུས་པ་ན་ལྕགས་ཀྱི་འཕྲུལ་
འཁོར་ཆེན་པོར་བུར་ཤིང་ལྟར་འཚིར་བ་དང་། ཡང་འདུས་པ་ན་ལྕགས་སྲེག་གི་ས་
གཞི་ལ་ལྕགས་ཀྱི་ཕ་བོང་གི་ཆར་འབབ་པས་བརྡུང་ཞིང་འཇོམ་པ་སོགས་ཀྱི་སྡུག་
བསྔལ་མྱོང་ངོ་། །ངུ་འབོད་ནི། གནས་ཚོལ་དུ་ཕྱིན་པ་ན། ལྕགས་ཀྱི་ཁང་པ་རྙེད་དེ་
དེའི་ནང་དུ་ཞུགས་མ་ཐག་སྒོ་འགེགས་ཤིང་ཕྱོགས་མཚམས་ཐམས་ཅད་ནས་མེ་
འབར་བས་བསྲེགས་པས་ངུ་ཞིང་ཉམ་ཐག་པས་འབོད་ཅིང་སྐྱབས་མི་རྙེད་པའི་སྡུག་
བསྔལ་མྱོང་ངོ་། །ངུ་འབོད་ཆེན་པོ་ནི། གཞན་སྔ་མ་དང་འདྲ་ལ་ཁྱད་པར་ནི་ལྕགས་
ཁང་གཉིས་རིམ་དུ་ཡོད་དོ། །ཚ་བ་ནི། དམྱལ་སྲུང་རྣམས་ཀྱིས་ལྕགས་ཟངས་དཔག་



སྒོ་བཞི་མཛོད་ལྔའི་ཡང་བཅུད།
ཚད་དུ་མ་ཡོད་པ་ཤིན་ཏུ་ཚ་བའི་ནང་དུ་བཅུག་ནས་སྐོལ་དེ་ཉ་བཞིན་འཚོད་པ་དང་།
ལྕགས་ཀྱི་གསལ་ཤིང་མེ་འབར་བས་འཕོང་ནས་ཕུག་ནས་སྤྱི་བོར་འབྱིན་ཏེ། ཁ་སྣ་
དང་རྣ་བའི་བུ་ག་དང་བ་སྤུའི་ཁུང་བུ་ཐམས་ཅད་མེ་འབར་བ་དང་། ལྕགས་སྲེག་གི་
ས་གཞི་ལ་བསྐྱེལ་ནས་ལྕགས་ཀྱི་ཐོ་བ་ཆེན་པོ་མེ་འབར་བས་བརྡུང་ཞིང་སྡུག་བསྔལ་
མྱོང་ངོ༌། །རབ་ཏུ་ཚ་བ་ནི། ལུས་ལ་ལྕགས་ཀྱི་གསལ་ཤིང་ཁ་གསུམ་མེ་འབར་བས་
འཕོང་ནས་ཕུག་སྟེ་རྩེ་མོ་གཡས་གཡོན་ཕྲག་པ་གཉིས་དང་དབུས་མ་སྤྱི་བོར་འབྱིན་
ཏེ། དེས་དབང་བོའི་སྒོ་ཐམས་ཅད་ནས་མེ་རབ་ཏུ་འབར་བ་དང་། ལྕགས་ཀྱི་ལེབ་མ་
ཆེན་པོ་མེ་འབར་བས་ལུས་ལ་ཀུན་ནས་དཀྲིས་པ་དང་། ལྕགས་ཟངས་ཆེན་པོ་འགྱུར་
བྱེད་ཁོལ་མས་གང་བའི་ནང་དུ་འཚོད་པས་ཤ་ཁྲག་ཟད་ནས་ཀེང་རུས་ཙམ་ལུས་
པའི་ཚེ་ཕྱིར་ཕྱུང་ནས་ལྕགས་ཀྱི་ས་གཞི་ལ་བཀྲམ་པས། ཤ་པགས་འཕྲལ་དུ་སྐྱེས་མ་
ཐག་ཏུ་སླར་ཡང་ནང་དུ་བཅུག་ནས་འཚོད་པའི་སྡུག་བསྔལ་མྱོང་བའོ། །མནར་མེད་
པ་ནི། ལྕགས་ཀྱི་ས་གཞི་རུ་ཕྱོགས་ཐམས་ཅད་ནས་མེ་རབ་ཏུ་འབར་བ་འོང་སྟེ། དེས་
པགས་པ་དང་ཤ་དང་རུས་པ་དང་རྐང་གི་བར་དུ་བསྲེག་ཅིང་མེའི་ཕུང་པོ་འབའ་ཞིག་
ཏུ་སྣང་བ་ལ། ཉམ་ཐག་པའི་སྐད་འབྱིན་པ་ཙམ་མ་གཏོགས་སེམས་ཅན་དུ་མི་མངོན་
པ་ཙམ་དང་། ལྕགས་ཀྱི་ཞིབ་མ་ཆེན་པོར་ལྕགས་ཀྱི་འདག་མ་མེ་འབར་བ་དང་མཉམ་
དུ་རྔོ་བ་དང་། ལྕགས་ཀྱི་རི་མེ་འབར་བ་ལ་འབབ་འཛེག་བྱེད་དུ་འཇུག་པ་དང་། ལྕེ་
ཕྱུང་ཏེ་ལྕགས་ཀྱི་ཕུར་པ་དུ་མས་བརྒྱང་ནས་གླང་གི་ཀོ་བ་བཞིན་ཐང་བཅད་དེ་
གཉེར་མ་དང་ཀམ་གུམ་མེད་པར་བྱེད་དོ། །ཡང་པགས་པ་བཤུས་ཏེ་ལྕགས་ཀྱི་ས་གཞི་
མེ་འབར་བ་ལ་གན་རྐྱལ་དུ་བསྐྱེལ་ནས་ཁ་ལྕགས་ཀྱི་འབྱེད་སྤྱད་ཀྱི་ཕྱེ་ནས་ལྕགས་
ད་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཀྱི་ཐུ་ལུམ་འབར་བ་དང་། ཟངས་ཞུན་ཁོལ་མ་ཁར་བླུག་པས་ཁ་དང་ལྐོག་མ་དང་
ནང་གྲོལ་རྣམས་བསྲེག་ཅིང་རོ་སྨད་ནས་ཕྱིར་འབྱུང་བ་ལ་སོགས་པའི་སྡུག་བསྔལ་
དྲག་ཅིང་རྩུབ་པ་རྒྱུན་མི་ཆད་པར་མྱོང་བའོ། །འདི་རྣམས་རགས་པ་ཙམ་བརྗོད་པ་
ཡིན་གྱིས་སྡུག་བསྔལ་གྱི་བྱེ་བྲག་མི་འདྲ་བ་དུ་མས་སྦྱང་ཞིང་གོང་མ་གོང་མ་རྣམས་
ཀྱི་སྡུག་བསྔལ་ཐམས་ཅད་འོག་མ་འོག་མ་རྣམས་ལ་ཚང་བར་ཡོད་དོ། །དེ་རྣམས་
ཅི་ཙམ་གནས་པའི་ཚེ་ཚད་ནི། མཛོད་ལས། མི་རྣམས་ལོ་ནི་ལྔ་བཅུ་ལ། །རྒྱལ་ཆེན་
རིགས་བཞིའི་ཉིན་ཞག་གཅིག །དེ་ཕྱིས་ཚེ་ལོ་ལྔ་བརྒྱ་ཐུབ། །བརྒྱ་ལ་གཅིག་རྩིས་སྟོང་
དུ་ནི། །གོང་མ་བཞི་ཀ་ཉིས་འགྱུར་བསྐྱེད། །ཅེས་པ་ལྟར། རྒྱལ་ཆེན་རིགས་བཞིའི་
ཞག་གཅིག་ལ་མི་ལོ་ལྔ་བཅུ་ཡོད་པས། ཞག་སུམ་ཅུ་ཟླ་བ་གཅིག དེ་བཅུ་གཉིས་
ལོ་གཅིག་ཏུ་བྱས་པའི་རང་ལོ་ལྔ་བརྒྱ་ཐུབ་པ་དང་། དེ་བཞིན་དུ་སུམ་ཅུ་རྩ་གསུམ་
པས་མི་ལོ་བརྒྱ་ལ་ཞག་གཅིག་ཏུ་བྱས་པའི་རང་ལོ་སྟོང་དང་། གོང་མ་འཐབ་བྲལ།
དགའ་ལྡན། འཕྲུལ་དགའ། གཞན་འཕྲུལ་དབང་བྱེད་དང་བཞིས་ཀྱང་མི་ལོ་ཉིས་
བརྒྱ། བཞི་བརྒྱ། བརྒྱད་བརྒྱ། སྟོང་དྲུག་བརྒྱ་ལ་རིམ་བཞིན་ཞག་ཏུ་བྱས་པའི་རང་ལོ་
ཉིས་སྟོང་། བཞི་སྟོང་། བརྒྱ་སྟོང་། ཁྲི་དྲུག་སྟོང་ཐུབ་བོ། །དེ་བཞིན་དུ། ཡང་སོས་ལ་
སོགས་དྲུག་རིམ་བཞིན། །འདོད་ལྷའི་ཚེ་དང་ཉིན་ཞག་མཉམ། །དེ་ཡི་དེ་དག་རྣམས་
ཀྱི་ཚེ། །འདོད་པའི་ལྷ་དང་འདྲ་བ་ཡིན། །ཞེས་པ་ལྟར། ཡང་སོས་པས་རྒྱལ་ཆེན་གྱི་
ཚེ་ལ་ཞག་ཏུ་བྱས་པའི་རང་ལོ་ཆེན་པོ་ལྔ་བརྒྱའི་བར་དུ་སྡུག་བསྔལ་མྱོང་བ་ནས།
ཚ་བས་གཞན་འཕྲུལ་གྱི་ཚེ་ལ་ཞག་ཏུ་བྱས་པའི་རང་ལོ་ཁྲི་དྲུག་སྟོང་གི་བར་སྦྱོང་
བར་གསུངས་ཞིང་། ཚ་བ་ཆེན་པོས་ནི་བར་བསྐལ་ཕྱེད་དང་། མནར་མེད་པས་བར་



78
སྒོ་བཞི་མཛོད་ལྔའི་ཡང་བཅུད།
བསྐལ་གཅིག་གི་བར་དུ་སྦྱོང་སྟེ། རབ་ཏུ་ཚ་བ་ཕྱེད་མནར་མེད་ནི། །བར་གྱི་བསྐལ་
བ་གཅིག་ཏུའོ། །ཞེས་སོ། །ཉེ་འཁོར་ནི། དེ་དག་གི་ནི་ཕྱོགས་བཞི་ན། །མེ་མ་མུར་དང་
རོ་མྱག་དང་། །རལ་གྲི་ཐལ་ཚན་ཆུ་བོ་ཡོད། །ཅེས་པ་ལྟར། ཚ་དམྱལ་བརྒྱད་པོ་རེ་རེའི་
ཕྱོགས་བཞི་ན་མེ་མ་མུར་སོགས་བཞི་རེ་ཡོད་པས་བཅུ་དྲུག་སྟེ། ནང་ཕྱོགས་སུ་མེ་མ་
མུར་པུས་མོ་ནུབ་ཙམ་ལ་ཕྱིན་པ་ན་རྐང་པ་བཞག་མ་ཐག་པགས་པ་དང་ཤ་ཀུན་ཚིག་
ལ་བཏེགས་མ་ཐག་འཚོ་བ་དང་། དེའི་ཕྱི་རིམ་དུ་རོ་མྱགས་སམ་ཕྱི་སའི་འབམ་རྫབ་
ཤིན་ཏུ་དྲི་ང་བར་ལུས་བྱིངས་པ་ན་སྲིན་འབུ་མཆུ་རྣོན་ཅན་རྣམས་ཀྱིས་པགས་པ་
ནས་རྐང་གི་བར་དུ་ཕུག་སྟེ་ཟ་བ་དང་། དེའི་ཕྱི་རིམ་དུ་རལ་ཀྱུ་ལོ་མའི་ནགས་ཚལ་
དུ་ཕྱིན་པ་ན་དེའི་གྲིབ་མ་ལ་འཁོད་པའི་ཚེ་ཤིང་ལས་རལ་གྲི་ལྷག་སྟེ་ཡན་ལག་དང་
ཉིང་ལག་རྣམས་འབུགས་ཤིང་གཅོད་པར་བྱེད་ལ། བརྒྱལ་ཏེ་འགྱེལ་བ་ན་ཁྱི་སྲེ་བོ་
དག་འོང་ནས་ཤ་འཐོག་ཅིང་ཟ་བ་དང་། སྤུ་གྲི་གཏམ་པའི་སོ་མལ་དུ་ཕྱིན་པ་ན། རྐང་
པ་བཞག་མ་ཐག་ཤ་པགས་ཀུན་གཅོད་ཅིང་གཏེགས་མ་ཐག་སྐྱེ་བ་དང་། ཤལ་མ་རིའི་
ཚལ་དུ་ཕྱིན་ན། ལྕགས་ཀྱི་སྡོང་པོ་ཚེར་མ་རྣོན་པོ་སུམ་ཅུ་རྩ་དྲུག་པ་ཡོད་པ་ལ་གྱེན་
དུ་འཛེག་པའི་ཚེ་ཚེར་མ་རྣམས་ཀྱི་སོ་ཐུར་དུ་བསྟན། འབབ་པའི་ཚེ་གྱེན་དུ་བསྟན་
པས་ལུས་དང་ཡན་ལག་ཀུན་འབེགས་ཤིང་གཤག་གོ །དེར་ཁྭ་ཏ་ལྕགས་ཀྱི་མཆུ་
ཅན་ཡོད་པ་མགོ་དང་འཕྲག་པ་ལ་འཁོད་དེ་མིག་འབྲས་འདོན་ཞིང་ཟའོ། །དེ་རྣམས་
མཚོན་ཆའི་གནོད་པར་འདྲ་བའི་གཅིག་ཏུ་བརྩིའོ། །དེའི་ཕྱི་ན་ཐལ་ཚན་འགྱུར་བྱེད་
ཀྱི་ཆུ་ཁོལ་བས་གང་བའི་ནང་དུ་ལྷུང་ནས་ལྕགས་ཟངས་ཆུས་གང་བ་མེས་ཁོལ་བའི་
ནང་དུ་སྲན་མ་བླུག་པ་དང་འདྲ་བར་སྟེང་འོག་དང་ཕན་ཚུན་དུ་འགྲོ་ཞིང་འཚོད་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ལ། འགྲམ་གཉིས་ན་དམྱལ་སྲུང་མཚོན་ཆ་ཅན་དག་གིས་བསྐོར་ནས་ཕྱིར་འབྱིན་དུ་
མི་སྟེར་བར་ཤ་ཁྲག་ཟད་ནས་རུས་ཀོང་དུ་འགྱུར་བ་འཚོད་ལ། བར་བར་དུ་རྒྱ་དང་
ལྕགས་ཀྱུས་ཕྱིར་ཕྱུང་ནས་ལྕགས་ཀྱི་ས་གཞི་འབར་བ་ལ་གན་རྐྱལ་དུ་བཞག་སྟེ་ཅི་
འདོད་ཅེས་དྲིས་པ་ན། བདག་ནི་བཀྲེས་ཤིང་སྐོམ་མོ་ཟེར་བ་ན་ལྕགས་ཀྱི་ཐུ་ལུམ་མེ་
འབར་བ་དང་ཟངས་ཞུན་ཁོལ་མ་ཁར་བླུག་པ་སོགས་ཀྱི་སྡུག་བསྔལ་སྦྱོང་བའོ།། །།
གཉིས་པ་གྲང་དམྱལ་བརྒྱད་ལས། གྲང་ཚད་ནི། གྲང་བའི་དམྱལ་བ་ཤིན་ཏུ་
བཟོད་གླགས་མེད། །ཅེས་པ། ས་སྟེང་འདི་ནས་མར་གཞལ་བའི་དཔག་ཚད་སུམ་ཁྲི་
ཉིས་སྟོང་གི་འོག་འཁྱག་རུམ་གྱི་སྦུབས་ཆེན་པོ་ཆུ་བུར་ཅན་ཡོད་ལ་དེའི་འོག་ཏུ་ཆུ་
་བུར་རྡོལ་བ་སོགས་བདུན་པོ་ཡས་མར་དུ་གནས་པ་རྣམས་ཤིན་ཏུ་གྲང་བའི་རླུང་གིས་
ངར་བཏབ་སྟེ། དེ་ཡང་འཇིག་རྟེན་འདིར་དགུན་གྱི་འཁྱག་སྒང་ལ་རླུང་ངར་ཅན་
གྱིས་གངས་ཕུག་གྲང་སྟེ་དེ་ལས་བདུན་འགྱུར་གྱི་ཆུ་བུར་ཅན་གྱི་རླུང་གྲང་ལ་འོག་མ་
འོག་མ་རྣམས་ལ་བདུན་འགྱུར་རེ་གྲང་བས་བཟོད་གླགས་མེད་དེ། མདོ་ལས། འཇིག་
རྟེན་འདི་ཡི་རླུང་ནི་རེ་ཞིག་རླུང་འོད་ཙམ། །འདི་བས་དམྱལ་བའི་རླུང་དཔུང་དགུ་
འགྱུར་ཙམ་གྱི་གྲང་། །རིན་ཆེན་གསེར་གྱི་ཐུ་ལུམ་བསྐྱུར་བ་ཡང་། །སྐད་ཅིག་ཡུད་ལ་
པད་མ་བཞིན་དུ་གས། །ཞེས་གསུངས་སོ། །ཤིན་ཏུ་སྲ་ཞིང་མཉེན་པའི་གསེར་གྱི་ཐུ་
ལུམ་དེ་ཡང་། ཐང་ཅིག་གི་ཡུན་ལ་པད་མ་བཞིན་བཞི་ཚལ་སོགས་སུ་གས་པར་བྱེད་
དོ། །ལས་ཀྱིས་མནར་བའི་ལུས་ནི་སྨོས་ཅི་དགོས། །ཞེས་པ། ལས་ཀྱི་རྣམ་པར་སྨིན་
པས་མནར་བའི་ལུས་ནི་གཞོན་ཤ་ཅན་རེག་ཏུ་མི་བཟོད་པ་རྫུས་སྐྱེས་སུ་འགྲུབ་པ་དེ།
འགས་པར་བྱེད་པ་སྨོས་ཅི་དགོས་སོ།།



སྒོ་བཞི་མཛོད་ལྔའི་ཡང་བཅུད།
གཉིས་པ་གྲང་དམྱལ་ལ་ངོ་བོ་བརྒྱད་ནི། ཆུ་བུར་དེ་རྡོལ་སོ་འཐམ་ཀྱེ་ཧུད་དང་།།
ཨ་ཆུ་ཨུ་དཔལ་ལྟར་སྔོ་པད་མ་དམར། །གས་པ་ཆེན་པོ་དང་བརྒྱད་གྲང་དམྱལ་ཏེ། །
ཚ་དམྱལ་ཐད་སོའི་མུན་ནག་གནས་སུ་སྦྱོང་། །ཞེས་པ། ཤིན་ཏུ་གྲང་བའི་རླུང་གིས་
བཏབ་པས་ལུས་ཐམས་ཅད་ཆུ་བུར་དུ་གྱུར་པ་ཅན་དང་། དེ་བས་ཀྱང་ཆེས་གྲང་བར་
གྱུར་པས་ཆུ་བུར་དེ་ཡང་རྡོལ་ནས་ཆུ་སེར་འཁྱགས་རོམ་དུ་གྱུར་བས་ལུས་བཏུམ་
སྟེ་ཐུ་ལུམ་དུ་གྱུར་པ་དང་། ཤིན་ཏུ་གྲང་བ་ཆེན་པོས་ཁ་སོ་ཐམ་པ་དང་། སྐྱབས་སུ་
མགོན་ཞིག་ཡོང་དུ་རེ་ནས་ཨ་ཆུ་ཟེར་བ་དང་། རེ་ཐག་ཆད་པའི་ཉེན་སྐད་དྲག་པོ་
འདོན་པས་ཀྱེ་ཧུད་ཟེར་བ་དང་། ཆེར་གྲང་ནས་ཁ་དོག་སྔོ་ཞིང་ཁ་ལྔ་དྲུག་ཏུ་གས་
པས་ཨུ་དཔལ་ལྟར་གྱུར་པ་དང་། སྔོ་བ་ལས་འདས་ནས་དམར་པོར་གྱུར་ཅིང་ཁ་
བཅུའམ་དེ་བས་ཀྱང་མང་དུ་གས་པ་པད་མ་དམར་པོ་ལྟ་བུ་དང་། ཁ་བརྒྱའམ་སྟོང་ལ་
སོགས་པར་གས་པའམ་ནས་ཀྱི་ཆན་ལྟར་གས་པ་པད་མ་ཆེ་ལྟར་གས་པ་ཆེན་པོ་དང་
བརྒྱད་དེ། ཚ་དམྱལ་བརྒྱད་པོའི་བྱང་ངོས་ཀྱི་ཐད་སོར་དཔག་ཚད་ཁྲི་ཕྲག་རེའི་ཕར་
ངོས་ན་བརྩེགས་ནས་ཡོད་ལ། ཉི་ཟླ་ལ་སོགས་པའི་སྣང་བ་དང་བྲལ་བའི་མུན་ཁྲོད་
ཆེན་པོའི་གནས་སུ་སྦྱོང་ངོ༌། །དེ་རྣམས་ཀྱི་ཚེ་ཚད་ནི། ཏིལ་སྦྱང་གང་ནས་ལོ་བརྒྱ་
ཞིག །ཏིལ་རེ་ཕྱུང་བས་ཟད་གྱུར་བ། །ཆུ་བུར་ཅན་གྱི་ཚེ་ཚད་ཡིན། །གཞན་གྱི་ཚེ་ནི་ཉི་
ཤུར་འགྱུར། །ཞེས་པ་ལྟར། ཡུལ་དབུས་ཀྱི་བྲེ་ལ་ཏིལ་འབྲུ་འབུམ་ཕྲག་བཅུ་ཤོང་བས།
དེའི་ཉི་ཤུ་ལ་ཁལ་གཅིག་ཏུ་བརྩིས་པའི་ཁལ་བརྒྱད་ཅུས་གང་བའི་སྦྱོང་དོང་ནས་
ལོ་བརྒྱ་རེ་ལ་རེ་རེ་བྱུང་ནས་ཟད་པ་ན་ཆུ་བུར་ཅན་གྱི་ཚེ་ཚད་ཡིན་ལ། རྡོལ་པ་ལ་
སོགས་པའི་ཕྱི་མ་རྣམས་ནི་སྔ་མ་སྔ་མ་ལས་ཉི་ཤུ་འགྱུར་བའོ།།



81
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
གསུམ་པ་ཉེ་འཁོར་གྱི་ཁྱད་པར་སྨོས་པ་ནི། མདོ་ལས། རོ་སྟོད་ལྕགས་ཀྱི་ཁང་
བ་འབར་བར་བསྲེག །རོ་སྨད་གངས་ཕུག་རླུང་ནག་གསེབ་ཏུ་འཁྱག །ལ་ལ་ཚ་གྲང་
སྡུག་བསྔལ་རེ་མོས་སྤྱོད། །ལ་ལ་ཤ་མ་རི་ཡིས་ཤ་པགས་གཅོད། །ལ་ལ་སྦྲུལ་འགོ་
གསུམ་སློང་སྡིག་སོགས་བྱེད། །ལ་ལ་སྦྲུལ་སོགས་སེམས་ཅན་གདུག་པས་ཟ། །ལ་ལ་
མགོ་བརྙན་མཚོན་ཐོག་ཟ་རྡེག་བྱེད། །ལ་ལ་དམྱལ་ཤོང་ཁ་སྤྲོད་ཟངས་སུ་འཚོད། །ལ་
ལ་མཁར་གོང་སོ་ཅན་མྱ་ངམས་འདྲུད། །གཞན་ཡང་ཚ་གྲང་སྡུག་བསྔལ་ཤིན་ཏུ་
ཆེ། །ཞེས་པ། ཉེ་ཚེ་བའི་དམྱལ་བ་དང་། ལ་ལ་ཚ་གྲང་སྡུག་བསྔལ་གྱིས་གདུང་ནས་
ཡིད་ལ་གྲང་བ་འདོད་མ་ཐག་གྲང་དམྱལ་དུ་འགྱུར་ལ། དེ་ནས་དྲོ་བ་འདོད་མ་ཐག་
ཚ་དམྱལ་དུ་འགྱུར་བ་སོགས་སྡུག་བསྔལ་རེ་མོས་མྱོང་བ་ནི་ཉིས་འཁོར་བ་ཞེས་
མདོ་ལས་གསུངས་ལ། མཛོད་ལས། ཚ་དམྱལ་ཉེ་བར་འཁོར་བས་ཉེ་འཁོར་བ་དང་།
གནས་མ་ངེས་པའི་ས་སྟེང་དང་ཆུ་འགྲམ་ན་ཉི་ཚན་དང་ཆུ་ཚན་གྱིས་ཉེན་པ་དང་།
སྟེང་སྐམ་འོག་རུལ་པ་ལ་བྱ་རོག་སོགས་ཀྱིས་ཤ་འཐོག་པའི་སྡུག་བསྔལ་དྲག་པོས་
མནར་བ་དང་། རྡོའི་བར་བུས་འཐུམས་པ་སོགས་ལ་ཉེ་ཚེ་བའི་དམྱལ་བ་ཞེས་བཤད་
དོ། །ཚེ་ཚད་ནི། ཉི་ཚེ་ཉིས་འཁོར་གྱི་ཚེ་ལ་ངེས་པ་མེད་དོ། །ཞེས་སོ། །གཞན་ཡང་ལ་
ལ་ཤལ་མ་རིས་ཤ་པགས་གཅོད་པ་དེ་ནི་རྒྱལ་བུ་ཁྲི་ཤང་གི་མ་ལྟ་བུ་མི་ལུས་སྤྱང་ཁུའི་
མགོ་བོ་ཅན་དུ་སྐྱེས་ཏེ། སྡོང་པོ་ལ་ལྕགས་ཀྱི་སོག་ལེ་ཁ་དགུ་སྐྱེས་པའི་རྩེ་མོ་ན་བུ་
འདུག་པ་མཐོང་སྟེ། ཤིན་ཏུ་མ་བཟོད་པར་ངུས་ཏེ་ཁར་འཛེག་པ་ན་སོག་ལེ་ཁ་ཐུར་
དུ་བསྟན་པས་ཤ་པགས་ཁམ་ཚད་རེ་རེ་ཁྱེར་ཏེ་སྦྱོང་ལ། རྩེ་མོར་ཕྱིན་ནས་བལྟས་པས་
བུ་མེད་དོ། །ཡང་སྡོང་པོའི་རྩ་བ་ན་འདུག་པ་མཐོང་ནས་མར་བབས་པས་སོག་ལེའི་
མར་བབས་



སྒོ་བཞི་མཛོད་ལྔའི་ཡང་བཅུད།
ཁ་གྱེན་དུ་བསྟན་པས་ཤ་པགས་ཁམ་ཚད་རེ་རེ་ཁྱེར་ཏེ་སྦྱོང་ངོ་། །རྩ་བར་ཕྱིན་ནས་
བལྟས་པས་བུ་མེད་དོ། །དེ་ཡང་བུ་ཡོད་པ་མ་ཡིན་ཏེ། མ་རང་གི་ལས་ཀྱི་དབང་གིས་
བུ་ཡོད་པར་མཐོང་ནས་དེ་ལྟར་རྒྱུན་དུ་སྦྱང་ངོ་། །ལ་ལ་སྦྲུལ་མགོ་གསུམ་སློང་རྡེག་
སོགས་བྱེད་པ་ནི། བོན་པོ་སྤ་གྱིམ་ཤང་གོང་གོང་ལྟ་བུར་སྦྲུལ་མགོ་གསུམ་པ་ཞིག་གི་
ལུས་བླངས་ནས། མགོ་གཅིག་ལྕགས་ཀྱི་སོག་ཆེན་གྱིས་འདྲ། མགོ་གཅིག་ལ་ལྕགས་
ཀྱི་ཐོ་ཆེན་གྱིས་བརྡེག མགོ་གཅིག་ལྕགས་ཀྱི་གཟེར་ཆེན་གྱིས་འདེབས། མཇུག་མ་
ཆུར་སྐོལ། རྐེད་པ་མེས་བསྲེག་གོ །ལ་ལ་སྦྲུལ་སོགས་སེམས་ཅན་གདུག་པས་ཟ་བ་
ནི། མོ་མ་ལྡིང་ང་སྡིག་ལུམ་ལྟ་བུར་མི་ལུས་དྲེད་མོང་གི་མགོ་ཅན་དུ་སྐྱེས་ནས་སྦྲུལ་
མགོ་དགུ་པ་ཞིག་གིས་མིག་འབྲས་ལ་ཟའོ། །སྡིག་པ་དམར་པོ་རུ་དགུ་པ་ཞིག་གིས་
རྣའི་འབྲས་བུ་ཟའོ། །ཙང་ཕག་ཁ་ཆེ་ལྕེ་དགུ་བ་ཞིག་གིས་ལྕེའི་འབྲས་བུ་ཟའོ། །སྡོམ་
ནག་པོ་ལག་དགུ་པ་ཞིག་གིས་སྙིང་གི་འབྲས་བུ་ལ་ཟའོ། །སྦལ་པ་ནག་པོ་མིག་དགུ་
པ་ཞིག་གིས་ལྟེ་བའི་འབྲས་བུ་ལ་ཟའོ། །དེ་ནི་མི་ཤེས་ཤེས་ཁུལ་བྱེད་པའི་བོན་པོ་དང་།
མི་མཐོང་མཐོང་ཁུལ་བྱས་པའི་མོ་མས་རྫུན་ཡོན་ཟོན་པའི་རྣམ་སྨིན་ཡིན་ནོ། །ལ་ལ་
མགོ་བརྙན་མཚོན་ཐོག་རྣམས་ཀྱིས་ཟ་ཞིང་བརྡེག་པ་ནི། གཏོ་བུ་དོད་དེ་ལྟ་བུས་དུད་
འགྲོ་སྣ་ཚོགས་པའི་མགོ་བརྙན་ཅན་མང་པོས་ཟ་ཞིང་བརྡེག་པའོ། །ལ་ལ་བརྒྱ་ཤོང་
ཁ་སྤྲོད་ཟངས་སུ་འཚོད་པ་ནི། གཤེན་ཟ་ནེའུ་ཆུང་ལ་དམྱལ་སྣང་ཤར་བ་ལྟར། དམྱལ་
ཟངས་བརྒྱ་ཤོང་ཐབ་ཏུ་བཙུག །ཟངས་ཀྱི་ནང་དུ་བལྟས་པ་ན། །བུད་མེད་བཟང་སྡུག་
ཅན་ཞིག་བཅུག །ཁྲག་ཆུ་དམར་པོས་འཚོད་གྱིན་སྣང་། །སྦྱད་པ་ཐོག་པ་བཅུས་མེ་
འབུད། །ཐོ་བ་ཐོགས་པ་བཅུ་ཡིས་བརྡུང་། །སོག་ལེ་ཐོག་པ་བཅུ་ཡིས་འདྲ། །སྤུ་གྲི་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཐོག་པ་བཅུ་ཡིས་གཅོད། །གསོར་ཆེན་ཐོག་པ་བཅུ་ཡིས་འབུག །གཟོང་ཆེན་ཐོག་པ་
བཅུ་ཡིས་གཅོད། །སྟ་ཆེན་ཐོག་པ་བཅུ་ཡིས་གཤག །གཟེར་ཆེན་ཐོག་པ་བཅུ་ཡིས་
འདེབས། །གཟར་བུ་ཐོགས་པ་བཅུ་ཡིས་བཅུ། །ཕོར་བ་ཐོགས་པ་བཅུ་ཡིས་འཐུང་། །
ཤིན་ཏུ་མི་བཟོད་དུ་སྒྲ་འབྱིན། །ཞེས་གསུངས་སོ། །ལ་ལ་མཁར་སྒོང་སོ་ཅན་མྱ་ངམ་
གྱི་ཐང་ལ་འདྲུད་པ་ནི། མཁར་སྒོང་སོ་ཅན་གྱི་ཐང་མ་བདལ་བ་ལ་ཕན་ཚུན་འདྲུད་
པར་བྱེད་དོ། །གཞན་ཡང་ཚ་གྲང་གི་སྡུག་བསྔལ་ཤིན་ཏུ་ཆེ་སྟེ་འདི་རྣམས་སྔོན་བྱུང་
བ་བརྗོད་པ་ཙམ་ཡིན་གྱི་གཞན་ཚ་གྲང་དང་གཅོད་འདྲལ་མི་འདྲ་བའི་ཁྱད་པར་
གྱིས་སྡུག་བསྔལ་ཤིན་ཏུ་ཆེ་བའོ། །
བཞི་བ་ཡུན་རིང་བ་ནི། སྔར་བྱས་ལས་ངན་མ་ཟད་སྲོག་མི་འདྲལ། །བསྐལ་
བར་གནས་སོགས་ཤིན་ཏུ་ཚེ་རིང་ངོ༌། །ཞེས་པ། སྔར་རང་གི་མི་དགེ་བ་བྱས་པས་སྡུག་
བསྔལ་མི་དགེ་བ་མྱོང་བའི་ལས་ངན་དེའི་ནུས་པ་མ་ཟད་བར་དུ་ཤི་བར་འདོད་ཀྱང་
སྲོག་དང་མི་འབྲལ་ཏེ། དེ་ཡང་ཚ་གྲང་གི་དམྱལ་བ་ཚེ་ཚད་ངེས་པ་མནར་མེད་བར་
བསྐལ་གཅིག་ཏུ་གནས་པ་སོགས་བཤད་པ་ནི་གོང་དུ་བསྟན་ཟིན་ལ། ལོག་ལྟ་ཅན་
གྱིས་ཐེག་ཆེན་དང་གང་ཟག་དམ་པ་ལ་བསྐུར་པ་བཏབ་པའི་རྣམ་སྨིན་ནི་འཇིག་
རྟེན་གནས་པའི་ཡུན་དང་མཉམ་པར་བར་བསྐལ་བཅོ་བརྒྱད་དུ་སྦྱོང་ཞིང་ཚེ་ཚད་མ་
རྫོགས་པས་འཇིག་རྟེན་གཞན་དག་ཏུ་སྦྱོང་བར་བཤད་དོ།།
་ ལྔ་པ་རང་ལ་སྦྱར་བ་ནི། བྲིས་དང་གཟུགས་མཐོང་ཐོས་དང་བཀླག་པ་ཡིས། །
སྐྲག་འགྱུར་ཉམས་སུ་མྱོང་ན་སྨོས་ཅི་དགོས། །ཞེས་པ། དེ་ལྟ་བུའི་གཏོ་བུའི་རིགས་
དྲུག་གི་གནས་སུ་སྦྱོང་བ་སོགས་དང་སྲིད་པ་འཁོར་ལོའི་རི་མོ་བྲིས་པའི་གཟུགས་



ha
སྒོ་བཞི་མཛོད་ལྔའི་ཡང་བཅུད།
མཐོང་བ་དང་། རྒྱུ་མཚན་ཐོས་པ་དང་བཀླག་པས་ཀྱང་སྐྲག་པར་འགྱུར་ན་རང་གི་
ཉམས་སུ་མྱོང་ན་རྣམ་སྨིན་གྱི་ལུས་ཀྱིས་མི་བཟོད་པར་སྐྲག་པ་ནི་སྨོས་ཅི་དགོས་
ཏེ། འདི་ན་མེ་མུར་དུ་ལག་པ་བཅུག་པ་དང་། དགུན་འཁྱག་སྦུབས་སུ་གོས་མེད་པ་
དྲོ་ཡུན་གཅིག་ལ་ཡང་སྡོད་མི་ཚུགས་ན་སྡུག་བསྔལ་ཚད་ལས་འདས་པའི་ཚ་གྲང་
བསྐལ་པར་སྦྱོང་དགོས་པའི་ཕྱིར་རོ། །གལ་ཏེ་མི་འཇིགས་འགྱུར་བ་མི་སྲིད་དེ། །ཡང་
ན་སེམས་གསལ་མེ་དཔུང་མཚོང་བ་འདྲ། །ཞེས་པ། དེ་ལྟ་བུའི་སྡུག་བསྔལ་གྱིས་
མནར་ཚུལ་གཟུགས་བྲིས་པ་མཐོང་བའམ་ཐོས་པ་ལ་བརྟེན་ནས་རང་ལ་འབྱུང་
ཚུལ་བསམ་ན་མི་འཇིགས་པར་འགྱུར་བའི་སེམས་ལྡན་མེད་མོད། གལ་ཏེ་དེས་ཀྱང་
འཇིགས་ཤིང་སྐྲག་པའི་བློ་མི་སྐྱེ་བ་སྲིད་ན། སྒྱུ་མས་མི་གཟུགས་བཟོས་པའི་བེམ་པོ་
འམ། ཡང་ན་སེམས་གསལ་བར་ཡོད་བཞིན་མེ་དཔུང་གི་ནང་དུ་མཆོང་བའི་ཕྱེ་མ་
ལབ་དང་མཚུངས་སོ། །བཤེས་སྤྲིང་ལས། སྡིག་ཅན་དབུགས་འབྱུང་འགག་པ་ཙམ་
ཞིག་གིས། །དུས་ཀྱི་བར་དུ་ཆོད་ན་དམྱལ་བ་ཡིས། །སྡུག་བསྔལ་གཞལ་ཡས་ཐོས་
ན་རྣམ་སྟོང་དུ། །མི་འཇིགས་གང་ལ་རྡོ་རྗེའི་རང་བཞིན་ནོ། །དམྱལ་བ་བྲིས་དང་
གཟུགས་མཐོང་ཐོས་པ་དང་། །དྲན་དང་བཀླག་དང་གཟུགས་སུ་བགྱིས་རྣམས་ཀྱང་། །
འཇིགས་པ་བསྐྱེད་པར་འགྱུར་ན་མི་ཟད་པའི། །རྣམ་སྨིན་ཉམས་སུ་མྱོང་རྣམས་སྨོས་
ཅི་འཚལ། །ཞེས་སོ། །དེ་ལྟར་ན་དམྱལ་བར་སྐྱེ་འགྱུར་གྱི་ལས་ཀྱང་ཤིན་ཏུ་འབྱུང་ཉེ་
སྟེ་གང་ཟག་དམ་པ་ལ་བསྐུར་བ་བཏབ་པ་ཙམ་དང་། ལོག་པའི་འཚོ་བ་ཅུང་ཟད་ཙམ་
གྱིས་ཀྱང་དམྱལ་བར་སྐྱེ་བར་བཤད་ལ། དེ་ཡང་རང་ཉིད་ལས་འབྲས་ལ་མ་རྨོངས་
པར་ཤེས་ཀྱང་བག་མེད་པ་དང་དྲན་ཤེས་ཀྱིས་མ་བསྡམས་པས་ཉི་མ་རེ་རེ་ལ་ཡང་
་



ས་ག་
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཉེས་སྤྱོད་དུ་མ་གསོག་ཅིང་། སྔར་བསགས་པ་ཡང་མང་དུ་ཡོད་པས་ཕལ་ཆེར་ཤི་མ་
ཐག་དམྱལ་བར་སྐྱེ་ཞིང་དེ་ཚེ་སྡུག་བསྔལ་དེ་རྣམས་ལ་བཟོད་པའི་གླགས་མེད་པས།
ད་ནི་སྡུག་བསྔལ་གྱི་རྒྱུ་སྒོ་གསུམ་གྱི་ཉེས་སྤྱོད་སྔར་བྱས་པ་ལ་ཤིན་ཏུ་འགྱོད་ཅིང་ཕྱིས་
ཅུང་ཟད་ཙམ་ཡང་མི་བྱེད་སྙམ་པའི་ཞེ་དམ་ཡང་ཡང་འཆའོ།།
གཉིས་པ་ཡི་དྭགས་ལ་གཉིས་ཏེ། མདོར་བསྟན་རྒྱས་བཤད་དོ། །དང་པོ་ནི། མདོ་
ལས། ཡི་དྭགས་ཞེན་ཅིང་ཆགས་པས་འདོད་པས་རྒྱལ། །བཀྲེས་ཤིང་སྐོམ་པས་སྡུག་བསྔལ་
གྱིས་ནི་ཟིན། །ཞེས་པ། ཟས་སྐོམ་ཁོ་ན་ཡིད་ལ་བཏགས་པའི་སྒྲ་དོན་ཅན་གྱི་ཡི་དྭགས་
ཀྱི་གནས་ནི། གླིང་འདིར་ས་སྟེང་ནས་དཔག་ཚད་ལྔ་བརྒྱའི་འོག་ཏུ་ཡོད་ཅིང་རྒྱ་མཚོའི་
འགྲམ་དང་མཁའ་ལ་རྒྱུ་བ་རྣམས་ཀྱང་དེ་ལས་འཕྲོས་པར་བཤད་དོ། །དེ་ཡང་སེར་སྣ་དང་
འཇུར་གེགས་ཤས་ཆེར་སྤྱོད་པའི་རྣམ་སྨིན་གྱི་བཟའ་བཏུང་སོགས་ཡིད་ལ་གང་འདོད་
མི་རྙེད་ཅིང་། བརྒྱ་ལ་མི་གཙང་པ་དང་ངར་སྣབས་སོགས་ཅུང་ཟད་ཙམ་རྙེད་ནའང་ཕང་
སེམས་རྣམ་པས་ཞེན་ཅིང་ཆགས་པས་ལོངས་སྤྱོད་མི་ནུས་ལ། འདིར་ཚད་པས་གདུང་
པའི་སྐོམ་ནད་ཅན་གྱི་ཆུ་འདོད་པ་ལས་བརྒྱ་འགྱུར་གྱིས་ཆེས་འདོད་པས་བརྒྱལ་ཞིང་། .
བཟའ་བཏུང་ཅུང་ཟད་ཀྱང་མ་མྱོང་པའི་བཀྲེས་སྐོམ་སྡུག་བསྔལ་གྱིས་ཟིན་པས་པགས་པ་
དང་ཤ་ཁྲག་ཐམས་ཅད་སྐམ་ནས་ལུས་སྡོང་དུམ་ཚིག་པ་ལྟར་གྱུར་བར་བཤད་དོ།
གཉིས་པ་རྒྱས་བཤད་ལ་གསུམ་སྟེ། ཕྱིའི་སྒྲིབ་པ་ཅན་དང་། ནང་གི་སྒྲིབ་པ་ཅན་
དང་། གཉིས་ཀ་ལྡན་པའི་སྒྲིབ་པ་ཅན་ནོ། །དང་པོ་ནི། ལ་ལ་མི་གཙང་ཅུང་ཟད་བོར་
མི་རྙེད། །རྒྱ་མཚོར་བལྟས་པས་སྐམ་འགྱུར་ལ་སོགས་སོ། །ལ་ལས་ཟས་སྐོམ་སྣང་ཡང་
བསྲུང་བར་མཐོང་། །ལ་ལ་རྣག་སོགས་ཡིད་མི་འོང་བར་འགྱུར། །ལ་ལ་མི་གཙང་བསྡོས་



86
སྒོ་བཞི་མཛོད་ལྔའི་ཡང་བཅུད།
མིན་སྐལ་མི་ལྡན། །ལ་ལ་ལྕགས་ཀྱི་ཁང་པ་དགུ་རིམ་བཅུག །ཅེས་པ། ཡི་དྭགས་ལ་ལ་
སྟེ་ཁ་ཅིག་གིས་ནི། གཅིན་དང་ཕྱི་ས་ངར་སྣབས་བོར་བ་ཡང་ཅུང་ཟད་ཙམ་ཡང་མ་རྙེད་
དེ་མི་གཙང་བ་བོར་བ་ཅུང་ཟད་ཀྱང་འཚོལ་བའི་མཐུ་དང་ལྡན་པ་མ་ལགས་སོ། །ཞེས་
དང་། སྨད་རིགས་འགས་ནི་སྣག་དང་ཕྱི་ས་དང་། །ཁྲག་སོགས་མི་གཙང་པ་ཡང་མི་རྙེད་
དོ། །ཞེས་སོ། །ལ་ལ་ནི་ཤིན་ཏུ་ཟབ་ལ་རྒྱ་ཆེ་བའི་རྒྱ་མཚོ་དང་ཆུ་ཀླུང་ཆེན་པོ་འབབ་པ་
ཡང་རྩར་རྒྱུགས་ནས་བལྟས་པས་མཐོང་བ་ཙམ་གྱི་མིག་གི་དུག་གིས་བསྲེག་པས་སྐམ་
པར་འགྱུར་ཏེ། བལྟས་པ་ཙམ་གྱིས་ཀླུང་ཡང་སྐམ་པར་འགྱུར། །ཞེས་སོ། །དེ་བཞིན་དུ་
གཞན་གྱི་སྣང་བར་སྤྲིན་འཐུག་པོ་ལས་ཆར་བའི་རྒྱུན་འབབ་པ་ཡང་ཡི་དྭགས་ཀྱི་ས་
དེར་དུད་པ་འཐུལ་བའི་ནང་ནས་ཤིན་ཏུ་ཚ་བའི་མེ་འདག་དམར་སེར་ཕ་བོང་ཙམ་
གྱིས་ཆར་པ་ལུས་ལ་འབབ་པའི་སྣང་བར་འགྱུར་རོ། །འདི་ནི་དེར་གནས་ཆར་སྤྲིན་ལྡིང་
བར་འདོད་ན་ཡང་། །སྤྲིན་ལས་ལྕགས་མདའི་ཆར་བ་དུད་འཐུལ་འདག་མར་བཅས། །
ཚ་ཚའི་རྡོ་རྗེ་ཕ་བོང་རྣམས་འཕྲོས་གསེར་མདོག་ལྟ་བུ་ཡི། །གློག་ཕྲེང་དམར་སེར་འཕྲོ་
བ་ལུས་ལ་ཆར་དུ་བབས། །ཞེས་སོ། །ལ་ལ་ཆུ་མིག་དང་མཚོ་རྣམས་སུ་རྒྱུགས་པ་ན་
སྐྱེས་བུ་མཚོན་ཐོག་ཅན་མང་བོས་བསྲུང་ནས་འཐུང་དུ་མི་སྟེར་རོ། །ལ་ལ་དེ་ལྟ་བུས་
མ་བསྲུང་ཀྱང་རྣག་ཁྲག་ལ་སོགས་ཡིད་དུ་མི་འོང་བར་མཐོང་ནས་བཏུང་དུ་མི་འདོད་
དོ། །མི་བཟོད་སྐོམ་པས་རྒྱངས་ནས་ཆུ་ཀླུང་རབ་མེད་པ། །མཐོང་ནས་བཏུང་བར་འདོད་
དེ་སོང་བས་དེ་ཉིད་ཀྱང་། །ཉ་ལྕིབས་ཚོགས་དང་རྣག་སོགས་མི་གཙང་འདྲེས་པ་ཡི། །
འདམ་རྫབ་ཁྲག་དང་ཕྱི་སའི་གང་བའི་ཆུར་འགྱུར་རོ། །ཞེས་སོ། །ལ་ལ་ནི་ངར་སྣབས་
ལ་སོགས་མི་གཙང་བའི་དངོས་པོ་ཡང་བསྔོས་པ་མ་ཡིན་ན་སྤྱོད་པའི་སྐལ་པ་དང་མི་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ལྡན་ཏེ། རྣལ་འབྱོར་ངར་སྣབས་བསྐྱུར་བ་ཡང་། །བླངས་ཚེ་སྦུ་བ་སྐྱ་སོབ་འགྱུར། །ཞེས་
པ་བཞིན་ནོ། །ལ་ལ་ནི་ལྕགས་ཁང་དགུ་རིམ་དུ་བཅུག་ནས་ལྕགས་ཐག་གིས་བཏགས་
ནས་བཟའ་བཏུང་ཚོལ་བའི་དབང་མེད་པར་གྲོ་ཞུན་སྐྱེས་ཀྱི་གཏམ་རྒྱུད་བཞིན་ནོ། །དེ་
རྣམས་ཕྱི་ཟས་སྐོམ་གྱི་ཡུལ་ལ་སྒྲིབ་པ་དང་ལྡན་པའོ།།
གཉིས་པ་ནི། ལ་ལ་ཁར་ཟོས་མེ་ལྕེ་འབར་ལ་སོགས། །ལ་ལ་ཟོས་རྣམས་ཁྲོ་ཆུར་
འགྲིལ་བར་འགྱུར། །ཞེས་པ། ལ་ལས་ནི་བསིལ་ཆུ་དང་བརླན་པའི་ཟས་ཟོས་ཀྱང་ཁར་
སླེབས་པ་ཙམ་གྱིས་མེ་འབར་བས་འཚིག་པར་འགྱུར་ལ། ལ་ལས་ནི་གང་ཟོས་པ་དེ་
མིད་པའི་ཚེ་ཁྲོ་ཆུ་དང་ཟངས་ཞུན་དུ་གྱུར་ནས་ནང་གྲོལ་ཀུན་ཚིག་ནས་རོ་སྨད་དུ་
འབྱུང་ངོ། །ལ་ལ་བོག་རི་མགོ་དང་སྲིང་རྒྱུད་སྐེ། །ལ་ལ་རྩ་འཇག་རྐང་དང་བྱང་འབྲོག་
ལྟོ། །དེ་ཡི་ཁ་ནི་ཁབ་མིག་བག་ཙམ་ཡང་། །བོར་བ་བཟའ་བའི་ནུས་པ་ཡོད་མ་ཡིན།།
ཞེས་པ། པད་མ་འཕྲུལ་མདོ་ལས། ལ་ལ་མགོ་བོ་རི་རབ་ཙམ་མོ། །ཁ་ནི་གཡེར་མ་ཙམ་
མོ། །སྐེ་ནི་གཞུ་རྒྱུད་ཙམ་མོ། །མིད་པ་ནི་རྟ་རྔ་ཙམ་མོ། །གསུས་པ་ནི་ཡུལ་ལྗོངས་ཙམ་མོ། །
རྐང་པ་རྩ་འཇག་ཙམ་མོ། །ཞེས་དང་། དེས་བཟའ་བཏུང་མི་རྙེད་ལ་གལ་ཏེ་རྙེད་ཀྱང་ཁ་
གཡེར་མ་ཙམ་ལ་མི་ཤོང་། ཤོང་ཡང་མེད་པ་རྟ་རྔ་ཙམ་ལས་མི་ཐར། ཐར་ཡང་གསུས་
པ་ཡུལ་ལྗོངས་ཙམ་མི་ཁེངས། ཁེངས་ཡང་རྐང་པ་རྩི་འཇག་ཙམ་གྱིས་མི་ཐེག་སྟེ་དེ་
ལྟར་ཤིན་ཏུ་སྦྱོང་ངོ་། །ཞེས་དང་། མདོ་ལས་ཀྱང་དེ་དང་མཐུན་པར་གསུངས་སོ། །ཡང་
ཁ་ཅིག་གིས་ནི་མི་གཙང་བའི་དངོས་པོ་ཅུང་ཟད་རྙེད་ཀྱང་ཁར་སླེབས་ཀྱང་ཁའི་དུག་
གིས་བསྲེག་པས་གཞོབ་ཏུ་འགྲོ་བས་ཟ་བའི་ནུས་པ་མེད་དོ། །ཁ་ཅིག་ནི། རང་གི་ཤ་ཁྲག་
བཅད་པས་གསོ་ཞིང་། ཁ་ཅིག་ཕན་ཚུན་གཅིག་གིས་གཅིག་ལ་མཚོན་བསྣུན་པས་རྨ་



བསམས་
སྒོ་བཞི་མཛོད་ལྔའི་ཡང་བཅུད།
སྨིན་པའི་རྣག་ཁྲག་གིས་གསོ་ཞིང་
། ཁ་ཅིག་མགྲིན་པ་ནས་ལྔ་བ་བྱུང་བ་སྨིན་པའི་རྣག་
ཁྲག་ཁོང་དུ་ཟགས་པས་གསོ་བ་སོགས་ཏེ། འདིར་རགས་པའི་ཆ་ཤས་ཙམ་བརྗོད་ཅིང་
གཞན་ཡང་མང་དུ་བཤད་དོ། །དེ་རྣམས་ནི་ནང་གི་ལུས་ལ་སྒྲིབ་པའི་སྐྱོན་ཞུགས་པའོ།།
གསུམ་པ་ནི། ལ་ལ་གཉིས་ལྡན་ཚ་གྲང་ནད་ཀྱིས་གདུང་། །ཞེས་པ། ལ་ལ་ནི་
གོང་དུ་བསྟན་པའི་ཕྱི་ནང་གཉིས་ཀའི་སྒྲིབ་པ་དང་ལྡན་ཞིང་། ཚ་གྲང་གི་ནད་ཀྱིས་
ཀྱང་གདུང་སྟེ། ཚ་བས་ཉེན་ལ་བུ་ཡུག་ཀྱང་ནི་ཚ་འགྱུར་ཞིང་། །ལྷགས་པས་ཉམ་
ཐག་པ་ལ་མེ་ཡང་གྲང་བྱེད་དོ། །ཞེས་པ་ལྟར་རོ། །ཁ་ཅིག་ཏ་ལ་ཡ་ཐོག་སྐམ་འདྲའི་
གཟུགས། །ཞེས་པ། ཁ་ཅིག་གིས་ནི་ཤ་སྐམ་པས་པགས་པ་ཙམ་གྱིས་རུས་པ་གཡོགས་
ཤིང་། ཁ་ཅིག་ནི་སྐེད་པ་ཡན་ཆད་ཀྱི་པགས་པ་དང་བྲལ་ནས་རུས་རྐང་དཀར་བྲིང་
ངེ་ཡོད་པ། དཔེར་ན་ཤིང་ཏ་ལའི་ཡ་ཐོག་སྐམ་པ་དང་འདྲ་སྟེ། ཁ་ཅིག་པགས་རུས་
ལུས་ཤིང་གཅེར་བུ་སྟེ། དེ་ཡང་ཡ་ཐོག་སྐམ་པ་ལྟ་བུ་ལགས། ཞེས་སོ། །སོས་ཁ་ཟླ་
བའི་ཚ་འགྱུར་དགུན་ཉི་གྲང་། །ཞེས་པ། འདིས་ཡིད་ལ་གང་ཡོད་པ་དེ་མི་མཐུན་པར་
འགྲུབ་སྟེ། ཡི་དྭགས་རྣམས་ལ་སོས་ཀའི་དུས་སུ་ཟླ་བ་ཡང་ཚ་ལ་དགུན་ནི་ཉི་མ་ཡང་
གྲང་འགྱུར། ཞེས་སོ། །ཚེ་ཚད་ནི། བསྐལ་པར་གནས་ཤིང་ཤིན་ཏུ་ཚེ་རིང་ངོ་། །ཞེས་
པ། མཛོད་ལས། ཕྱི་ཡི་སྲིང་རྒྱུད་བསྐལ་པ་གཅིག །ནང་གི་སྲིང་རྒྱུད་མི་རྣམས་ཀྱིས། །
ཟླ་དང་ཞག་མཐུན་ལྔ་བརྒྱར་གནས། །སྒྲིབ་པ་ཅན་གྱི་སྒྲིབ་པ་ཅན། །ཚངས་རྒྱུང་ཚེ་
དང་མཉམཔ་ཡིན། །ཞེས་པ་ལྟར་ཏེ། ཚངས་རྒྱུང་ནི། ཚངས་ཆེན་ནི་བར་བསྐལ་ཕྱེད་
དང་གཉིས་ཐུབ་པར་མཛོད་ལས་བཤད་དོ། །གཞུང་ཁ་ཅིག་ལས། བར་ཆད་མེད་པར་
སྡུག་བསྔལ་བརྟེན་འགྱུར་བ། །ཉེས་པར་སྤྱད་པའི་ལས་ཀྱི་ཞགས་པ་ནི། །སྲ་བས་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བཅིངས་པས་ལུས་ཅན་ཁ་ཅིག་ལོ། །ལྔ་སྟོང་དག་དང་ཁྲི་ཡང་འཆི་མི་འགྱུར། །ཞེས་
གསུངས་པ་ལྟར་རོ། །དེ་རྣམས་ལ་ཞིབ་ཏུ་བསམ་ན། ད་ལྟ་འདིར་ལྟོ་གོས་ཀྱིས་འཕོངས་
པའི་དབུལ་པོ་འདོད་པས་མ་གྲུབ་པ་དང་། ཞག་འགའ་བཟའ་བཏུང་མ་རྙེད་པ་དག་
གི་ཅི་ཙམ་བཟོད་དཀའ་ན། དེ་དག་ཏུ་སྐྱེས་ན་ཤིན་ཏུ་བཟོད་གླགས་མེད་པས་དེར་སྐྱེ་
འགྱུར་གྱི་ཉེས་སྤྱོད་ནི་ཡིད་ལ་རྒྱུ་བ་ཙམ་ཡང་སྤང་བར་བྱའོ།།
གསུམ་པ་བྱོལ་སོང་ལ་གཉིས་ཏེ། མདོར་བསྟན་དང་རྒྱས་བཤད་དོ། །དང་པོ་
ནི། བྱོལ་སོང་གླེན་ཞིང་ལྐུགས་པའི་མྱོས་ཤིང་རྨོངས། །ཞེས་པ། བྱོལ་སོང་སྤྱིའི་ལས་
སམ་མཚན་ཉིད་ནི། བླུན་པ་དང་། ལྐུགས་པ་དང་། མྱོས་ཤིང་རྨོངས་པ་སྟེ། རྒྱུ་གཏི་
མུག་གི་ལས་ཀྱིས་བསྐྱེད་པའི་འབྲས་བུ་ཡིན་པའི་ཕྱིར་རོ། །མདོ་ལས། བྱོལ་སོང་
རྣམས་ནི་གླེན་ལྐུགས་ཀྱིས་མྱོས། མུན་པས་གཏིབས། གཅིག་གིས་གཅིག་ཟ་བའི་སྡུག་
བསྔལ་གྱིས་འཇིགས་ཤིང་འབྲོས། ཞེས་སོ། །གཉིས་པ་ནི། འོག་མཚོར་ཆང་དར་སྦྱང་
མ་བཞིན་དུ་གནས། །ཞེས་པ། མདོ་ལས། རྒྱ་མཚོ་ཆེན་པོ་ནི་བྱོལ་སོང་གི་གནས་ཡིན་
ནོ། །ཞེས་པ་ལྟར། འོག་འབྱུང་བའི་མཚོ་དང་། སྟེང་མཚོ་བདུན་དང་བ་ཚ་ཅན་གྱི་
མཚོ་རྣམས་སུ་ཆུ་སྲིན་དང་དུང་། ཆུ་རྟ་དང་། ཆུ་གླང་། ཉ་དང་སྲམ། ཙིར་དང་པིར་
ལ་སོགས་པ་ལུས་དང་རིགས་མི་འདྲ་བ་དུ་མ་ཆང་དར་སྦང་མ་དང་འདྲ་བར་གཅིག་
གིས་གཅིག་གནོན་པ་དང་། འཚིར་བ་དང་ཟ་བ་ལ་སོགས་དཔག་ཏུ་མེད་པ་ཡོད་དོ། །
དེ་དག་ནི་གནས་ན་ལས་ཀྱིས་སྦྱོང་བའི་བྱོལ་སོང་ཞེས་བྱའོ།།
མུན་པའི་གླིང་ལ་རིགས་བཞི་འཐོམ་པ་དག །ཞེས་པ། མུན་པ་ནག་པོ་ནི་བྱོལ་
སོང་གི་གླིང་ཡིན་ནོ། །ཞེས་པ་ལྟར། ཕས་ཀྱི་སྟོང་གསུམ་གྱི་ལྕགས་རི་དང་། སྟོང་



90
སྒོ་བཞི་མཛོད་ལྔའི་ཡང་བཅུད།
གསུམ་འདིའི་ལྕགས་རིའི་མུན་པ་ཆེན་པོ་དང་། ཚངས་རྒྱུང་གི་ལྕགས་རིའི་བར་གྱི་
མུན་པ་ཆུང་ངུ་རྣམས་སུ་རྐང་མེད་རྐང་མང་རྐང་གཉིས་རྐང་བཞི་རྣམས་ལག་པ་སྐྱོང་
བསྐུམ་མི་མཐོང་བར་གཅོད་སྦྱོང་བྱེད་ཅིང་ཤིན་ཏུ་འཐོམ་པའོ། །ཞེས་གསུངས་ཏེ། དེ་
ནི་བར་ན་དུས་ཀྱིས་འཐོམ་པའི་བྱོལ་སོང་ཞེས་བྱའོ།། ་
རང་དབང་མེད་པར་བཀོལ་བརྡེག་གསོད་ལ་སོགས། །ཞེས་པ། ས་སྟེང་ན་ཡོད་
པ་འདི་རྣམས་ནི་མཁའ་ལ་རྐྱེན་གྱིས་ཐར་པའི་བྱོལ་སོང་ཞེས་བྱ་སྟེ། དེ་ལའང་ལྷ་
དང་མི་དང་ལྷ་མིན་གྱིས་དབང་དུ་སྒྱུར་བ་དེ་དག་རང་དབང་མེད་པར་བཀོལ་བ་དང་
བརྡེག་པ་དང་གསོད་པ་དང་སྤུ་བྲེག་པ་དང་འོ་མ་བཞོ་བ་ལ་སོགས་དུ་མས་མནར་རོ།།
གཅིག་གིས་གཅིག་ཟ་གནོན་འཚིར་འགྱུར་མི་ཤེས། །བཀྲེས་སྐོམ་ཚ་གྲང་
འཇིགས་དང་འབྲོས་པས་སྡུག །ཅེས་པ། སྤྱིར་བྱོལ་སོང་དེ་རྣམས་མཛོད་ནས་
གསུངས་པ་བཞིན་རིགས་ཀྱིས་བསྡུས་ན། འདབ་ཆགས་མཁའ་ལ་འཕུར་བ་དང་།
གཅན་གཟན་ཤ་ཁྲག་ལ་དད་པ། རི་དྭགས་གནོད་སྦྱིན་གྱིས་སྤྱོད་པ། མི་ནོར་བཀོལ་
སྤྱོད་བྱེད་པ། འབུ་རིགས་དྲོད་གཤེར་ལས་སྐྱེས་པ་རྣམས་སུ་འདུས་ཏེ། དེ་རྣམས་
ཀྱང་གཅིག་གིས་གཅིག་ཟ་བ་དང་། གཅིག་གིས་གཅིག་གནོན་པ་དང་། གཅིག་གིས་
གཅིག་འཚིར་བ་སོགས་ཀྱིས་སྡུག་བསྔལ་སྦྱོང་ངོ་། །འགྱུར་མི་ཤེས་པ་ནི། གཅིག་གིས་
གཅིག་གནོན་པས་ལུས་བསྒུལ་བའི་དབང་མེད་ཅེས་པ་བཀྲལ་བ་ཡོད་ཀྱང་། བཤེས་
སྤྲིང་ལས། ཞི་འགྱུར་དགེ་བ་སྤང་བ་རྣམས་ལ་ནི། །གཅིག་ལ་གཅིག་ཟ་ཤིན་ཏུ་མི་
བཟོད་པ། །ཞེས་འབྱུང་བ་ལྟར་བྱོལ་སོང་ལས་མཐོ་རིས་སུ་འགྱུར་བའི་ཐབས་སམ་ཞི་
བ་མྱང་འདས་ཐོབ་པའི་དགེ་བ་སྤངས་པས་ཏེ། དེ་དག་བསྒྲུབ་པའི་གོ་སྐབས་མེད་ཅེས་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དམ་
བཤད་ན་ལེགས་སོ། །གཞན་ཡང་རང་གི་འདོད་པ་ལྟར་བཟའ་བཏུང་འཚོལ་བ་དང་
བསིལ་དྲོད་ཀྱི་གནས་སྙོགས་པ་སོགས་མི་ཤེས་ཤིང་། འགའ་རེ་ནི་རང་ཉིད་ཅི་བདེར་
འཚོལ་བའི་དབང་མེད་པས་བཀྲེས་ཤིང་སྐོམ་པ་དང་ཉི་མས་ཚ་བ་དང་ལྷགས་པས་
གྲང་བའི་སྡུག་བསྔལ་དང་། དེ་བཞིན་དུ་བྱིའུ་ཆུང་ཁྲ་ལ་འཇིགས་པ་སོགས་རང་རང་
གིས་གཤེད་མས་བདས་ཚེ་འབྲོས་པའི་སྡུག་བསྔལ་སོགས་སྡུག་བསྔལ་གྱི་བྱེ་བྲག་མི་
འདྲ་བ་དུ་མ་མྱོང་བ་མངོན་སུམ་དུ་མཐོང་བ་འདི་རྣམས་ལ་ཞིབ་དུ་བསམ་མོ། །ཚེ་
ཚད་ནི། མཛོད་ལས། བྱོལ་སོང་མཆོག་རིགས་བསྐལ་པ་ནས། །ཕྲ་མོ་ཞག་ཡུན་ཐུབ་
པའི་བར། །ཞེས་པ་བཞིན་ཚེ་རིང་པ་རྣམས་ཀྱིས་བསྐལ་པ་ཙམ་ཐུབ་ཅིང་། ཐུང་བས་
ཞག་དང་ཡུན་ལས་མི་ཐུབ་པ་ཡང་ཡོད་པས་ངེས་པ་མེད་དོ། །ལུས་ཚད་ཀྱང་ངན་སོང་
གཉིས་ཀ་ལས་མ་ངེས་ཏེ་ཆེ་བ་ལུས་དཔག་ཚད་ཁྲག་ཁྲིག་དུ་ཡོད་པ་དང་། ཆུང་བ་
མིག་གིས་མི་ནོན་པ་ཡང་ཡོད་དོ། །ཞེས་སོ།།
བཞི་པ་མི་ཡི་སྡུག་བསྔལ་ལ་གཉིས་ཏེ། འཛམ་གླིང་གི་སྡུག་བསྔལ་དང་། མི་
གཞན་གྱི་སྡུག་བསྔལ་ལོ། །དང་པོ་ལ་བཞི་སྟེ། སྐྱེ་རྒ་ན་འཆིའི་སྡུག་བསྔལ་དང་། རེ་
དོགས་ཀྱི་སྡུག་བསྔལ་དང་། འདུ་བྱེད་ཀྱི་སྡུག་བསྔལ་དང་། འགྱུར་བའི་སྡུག་བསྔལ་ལོ། །
དང་པོ་ལ་བཞི་ལས། སྐྱེ་བའི་སྡུག་བསྔལ་ནི། འཛམ་གླིང་མི་རྣམས་མ་ཡི་མངལ་གནས་
ཚེ། །མ་ཡིས་ཚ་བ་འཐུང་ན་བུ་དེ་ཡང་། །ཚ་བས་ན་འགྱུར་གྲང་བ་འཐུང་བ་དང་། །
་འགྲང་དང་ལྟོག་པ་ལ་སོགས་དེ་བཞིན་ནོ། །ཞེས་པ། སྐྱེ་བའི་སྡུག་བསྔལ་བསམ་པ་ནི།
མི་གཞན་རྣམས་ནི་དྲོད་སྒོང་རྫུན་སྐྱེས་སུ་གསུངས་ལ། འཛམ་གླིང་པའི་མི་རྣམས་ད་ལྟ་
མངལ་སྐྱེས་ཡིན་པས་མ་ཡི་མངལ་རུམ་ན་གནས་པའི་ཚེ། ཤིན་ཏུ་དོག་ཅིང་མུན་ནག་



སྒོ་བཞི་མཛོད་ལྔའི་ཡང་བཅུད།
ལྟ་བུ་ལ་ལུས་ཡན་ལག་རྣམས་ཤ་མའི་སྣོད་ཀྱིས་དཀྲིས་པས་བསྐུམ། གཅིན་དང་ལྡན་
ལྗིན་སོགས་དྲི་ང་བས་མནམ་པས་ནི་ལུས་ལ་གཡོགས། མ་ཡིས་ཟས་ཟོས་པ་ཞུ་ནས་
སྐྱུར་བ་དང་ཕྱི་ས་ལྟ་བུའི་ཁུ་བ་མི་གཙང་བས་ནི་ལྟེ་བའི་བུ་ག་ནས་འཛག་པས་གསོ།
མདོ་ལས། མས་ཚ་བ་འཐུང་ན་བུ་དེ་ཆུ་ཚན་གྱིས་བྲབ་པ་ལྟ་བུའི་ན་ཚས་སྦྱོང་བར་
འགྱུར་ལ། མས་གྲང་བ་འཐུང་ན་བུ་དེ་ཡང་འཁྱག་སྦུབས་སུ་བཅུག་འདྲའི་སྡུག་བསྔལ་
སྦྱོང་ངོ་། །དེ་བཞིན་དུ་མ་འགྲང་ན་བུ་བཅུམ་ནས་ན་བ་ཙམ་མོ། །མ་ལྟོག་ན་བུ་འཕྱར་
ནས་ན་བ་ཙམ་མོ། །ཞེས་སོ། །བཙས་དུས་པགས་བཤུས་རྩིག་པའི་ངོས་དྲུད་ཙམ། །
གོས་སོགས་རྩུབ་དང་གཡང་ཟ་ལ་སོགས་སོ། །ཞེས་པ། དེ་མངལ་ནས་བཙས་པའི་ཚེ་
ན་རུས་པའི་བུ་གུ་ཤིན་ཏུ་དོག་པ་ལས་ཏིལ་མར་བཙིར་བ་བཞིན་དུ་འཚིར་ཞིང་། ཕྱི་རུ་
ཕྱུང་པའི་ཚེ་བཟོད་སྲན་མེད་པ་ཤ་འུའམ། པགས་པ་བཤུས་པ་བཞིན་དུ་རྩུབ་པ་དང་
ཚིག་པའི་དངོས་སུ་བཤལ་འདུད་བྱེད་པ་དང་འདྲ་སྟེ། མས་ཐལ་མོའི་བར་དུའམ་པང་
དུ་བླངས་པ་དང་། གོས་ཀྱི་ནང་དུ་བཏུམ་ན་ཚེར་ཕུང་དུ་བཅུག་པ་དང་འདྲ་ཞིང་བསྐྱོད་
པའི་ཚེ་ན་གཡང་ཟ་བའི་སྡུག་བསྔལ་གྱི་ཚོར་བ་ཆེན་པོ་མྱོང་པར་འགྱུར་རོ།།
གཉིས་པ་རྒས་པའི་སྡུག་བསྔལ་བསམ་པ་ནི། སྐྲ་དཀར་བྱི་ཟག་གཉེར་འདུས་
བཀྲག་ཀྱང་ཤོར། །ཐལ་ཁ་སྤུ་དམའ་སོ་འདོན་སེན་སྔོ་སེང་། །མིག་རྣག་ཁ་སྣ་ཆུ་འཛག་
རྟ་རྒན་འདྲ། །ཤ་ཡང་ཡོ་ཤོར་རུས་མགོ་པགས་པས་གཡོགས། །བྲང་རུས་ལྷུ་ཚིགས་
རྩིབས་མ་བགྲང་དུ་བཏུབ། །ལུས་ཀྱི་མདོག་ལོག་བཀྲག་ཡལ་རོ་དང་མཚུངས། །ཀུན་
ཀྱི་ཡིད་དུ་མི་འོང་ལུས་རྣམས་འདར། །བུ་ཚས་ཤི་ན་རུང་སྙམ་ཉལ་བས་ངལ། །སེམས་
ལ་དྲན་ཡང་ལུས་ལ་ནུས་པ་མེད། །སྨྲ་ན་མི་བཙུན་འགྲོ་ན་གོག་ལ་སོགས། །ཞེས་པ། དེ་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཡང་གཟུགས་ཉམས་ཏེ་མགོ་ཡི་སྐྲ་ནི་སྔོ་བ་དང་དཀར་པོར་འགྲོ་ཞིང་སྐྲ་བྱི་བ་དང་ཟག་
པས་མི་སྡུག་པར་འགྱུར། དེ་བཞིན་དུ་དཔྲལ་བ་ལ་སོགས་ལུས་ལ་གཉེར་མ་འདུས་ཤིང་
བཀྲག་མདངས་ཀྱང་ཤོར་ནས་ཐལ་ཁའམ་སྔོ་ནག་ཏུ་འགྱུར་རོ། །བརྗིད་ཉམས་པས་སྤ་
དམའ་ཞིང་ཅི་ཡང་མི་ནུས་སྙམ་པའི་ཞུམ་པ་ནི་སྐྱེ། སོ་ནི་སྲིན་གྱིས་ན་བ་དང་འགུལ་
ནས་འདོན་པ་དང་རུས་པ་ལྟར་སེར་བ་དང་སྔོན་པོར་འགྱུར་རོ། །དེ་བཞིན་དུ་མིག་ལས་
རྣག་འཛག་ཁ་སྣ་ནས་ཆུ་འཛག་སྟེ་མི་སྡུག་པ་རྟ་རྒན་དང་འདྲ་བར་འགྱུར་ཏེ། ཤ་ཡང་
ཡོ་ཞིང་ཤོར་ཏེ་རུས་ཁོག་པགས་པས་གཡོགས་པས་ཐམས་ཅད་མངོན་ཏུ་གྱུར། བྲང་
རུས་དང་ལྷུ་ཚིགས་དང་རྩིབས་རུས་བར་ཕྱེས་ནས་བགྲང་བཏུབ་ཅིང་ལུས་ཀྱི་མདོག་
ལོགས་པ་སྡོང་དུམ་ཚིག་པ་ལྟ་བུའོ། །བཀྲག་ཡལ་བས་རོ་དང་ཡང་མཚུངས་པར་འགྱུར་
རོ། །གང་གིས་མཐོང་ཡང་ཞེ་རྩོགས་པས་ཀུན་གྱི་ཡིད་དུ་མི་འོང་ཞིང་ལུས་དང་ཡན་
ལག་རྣམས་ནི་འདར་རོ། །རང་གིས་བུ་ཚ་དང་མཛའ་བཤེས་རྣམས་ཀྱིས་ཀྱང་འདི་ད་ནི་
ཤི་ན་རུང་ཡང་འཆི་བ་མི་འོང་བསམ་ཞིང་ངག་ཏུ་ཡང་སྨྲ་ལས་ཅི་ཡང་མ་བྱས་མར་དུ་
ཉལ་ན་ཡང་ཚད་དུབ་ངལ་གསུམ་འཛོམ། སེམས་ལ་ནི་བྱེད་རྒྱུ་འདི་བྱས་ན་བྱ་བ་འདི་
འགྲུབ་བམ་སྙམ་དུ་དྲན་ཡང་ལུས་ཀྱི་ཤེད་ཉམས་པས་སྒྲུབ་པའི་ནུས་པ་མེད་དོ། །མདོ་
ཕྲན་ལས། སྒོ་ཕུག་གཡས་གཡོན་ནི་ལྷོ་བྱང་ཐག་བས་རིང་། ཡར་ལ་ལང་དུས་བེའུ་ཕུར་
སྤང་ལས་འདོན་པ་འདྲ། མར་ལ་སྡད་དུས་ནི་ས་སྐྱེ་ལུང་ཐག་ཆད་པ་འདྲ། གཟུགས་
བཞི་ཁྱི་འགྲོས་བྱེད། མཐོང་ཚད་ཞེན་པ་ལྡོག ཅེས་པ་ལྟར་རོ། །རང་གི་ཡིད་གཅུགས་
པའི་གཏམ་ཚིག་སྨྲ་བསམ་ཀྱང་ཚིག་མི་བཙུན་པར་འགྱུར་རོ། །རྒན་རྒོན་ལ་གཏམ་
གྱི་ཁུར་ཅི་ཡང་མེད་ཟེར་ཞིང་། །འགྲོ་ན་པུས་མོ་མཁར་བ་ལ་མ་བརྟེན་པར་མི་ནུས་པ་



94
སྒོ་བཞི་མཛོད་ལྔའི་ཡང་བཅུད།
སོགས་སྡུག་བསྔལ་དུ་མ་སྦྱང་དགོས་སྙམ་དུ་བསམ་མོ།།
གསུམ་པ་ན་བའི་སྡུག་བསྔལ་བསམ་པ་ནི། མདོ་ཕྲན་ལས། སྐྲ་དང་སེན་མོའི་
རྩེ་མོ་མ་གཏོགས་པ། །གང་ནས་ན་ཡང་བཟོད་པའི་གླགས་མེད་དེ། །ཞེས་པ་ལྟར་
དང་། མཛེ་དང་ཕོལ་དང་སྐྲན་དང་དམུ་ཆུ་དང་། །སུར་ཡ་ནག་པོ་གློ་ནས་རྡོལ་བ་
དང་། །དྲེག་དང་གྲུམ་བུ་ཤིན་ཏུ་ཁོལ་བ་དང་། །ཅི་ན་ཡང་ནི་བཟོད་པའི་གླགས་མེད་
དེ། །ཞེས་པའི་ནད་དེ་རྣམས་ཀུན་ཚང་བའམ་གཅིག་གཉིས་རེ་ཙམ་གྱིས་བཏབ་པའི་
སྡུག་བསྔལ་སྦྱོང་ཚད་ལ་ཡང་ཡང་བསམ་མོ། །སྨན་དང་བརླང་བའི་སྤྱད་སོགས་
ལོངས་སྤྱོད་རྣམས། །མཐོང་དུ་མི་འཇུག་ལུས་ཉམས་རྒས་པ་བཞིན། །མི་བཟོད་ཚད་
ནི་བྱེ་ཚན་སྲིན་འབུ་འདྲ། །ཞེས་པ། ཡིད་ཁར་མི་འོང་བའི་སྨན་དང་མེས་བསྲེགས་པ་
དང་མཚོན་གྱིས་འབུགས་འདྲལ་བྱེད་པ་སོགས་བརླང་པོའི་དཔྱད་རྩུབ་པོ་མི་འདོད་
བཞིན་དུ་བརྟེན་དགོས་ཅིང་། ཡིད་དུ་འོང་བའི་ལོངས་སྤྱོད་ཟས་སྐོམ་དང་སྤྱོད་ལམ་
སོགས་ནི་ནད་ལ་གནོད་ཟེར་ནས་སྤྱད་དུ་མི་འཇུག་གོ །ལུས་ཉམས་ཤ་ཞུ་པགས་པ་
སྐམ་པ་ལ་སོགས་རྒས་པའི་སྡུག་བསྔལ་བཞིན་དུ་འབྱུང་ཞིང་ཟུག་གཟེར་ཤིན་ཏུ་ཆེ་
བས་ཕལ་ཆེར་འཆི་བ་ལ་ཕྱོགས་པའི་སྡུག་བསྔལ་མི་བཟོད་པའི་ཚད་ནི་བྱེ་ཚན་གྱི་
སྲིན་འབུ་དང་འདྲའོ་སྙམ་དུ་བསམ་མོ།། །
བཞི་པ་འཆི་བའི་སྡུག་བསྔལ་གོང་དུ་བཤད་པའོ། །ཞེས་གོང་དུ་མི་རྟག་པ་
སྐབས་སུ་བཤད་ཟིན་པས་དེ་རྣམས་ཀྱང་ཞིབ་ཏུ་བསམ་མོ། །
གཉིས་པ་རེ་དོགས་ཀྱི་སྡུགབསྔལ་ལ་བཞི་ལས། དགྲ་དང་འཕྲད་དོགས་པའི་
སྡུག་བསྔལ་ནི། དགྲ་དང་འཕྲད་དང་འདུལ་བ་དང་། །ཞེས་པ། དགྲ་སྟོབས་ལྡན་དང་



སུམ་བརྒྱ་པའི་འགྲེལ་ཏི་ཀ་གསལ་པའི་སྒྲོན་མེ།
འཕྲད་པར་དོགས་པ་དང་། འཕྲད་ན་རང་འདུལ་བ་དང་འཇོམ་པ་དང་འཐབ་རྩོད་
ཚིག་ངན་སྨྲ་བ་སོགས་ཀྱི་ལུས་སེམས་ལ་མི་བདེ་བའི་སྡུག་བསྔལ་བསྐྱེད་པའོ། །
གཉེན་དང་བྲལ་དོགས་པའི་སྡུག་བསྔལ་ནི། གཉེན་དང་བྲལ་དོགས་བྲལ་བར་ཞེན་
པ་དང་། །ཞེས་པ། ཡིད་དུ་འོང་བའི་མཛའ་བཤེས་རྣམས་དང་བྲལ་གྱི་དོགས་པ་དང་།
བྲལ་ན་སེམས་ལ་མྱ་ངན་དང་ངག་ཏུ་སྨྲེ་ངག་གིས་སྡུག་བསྔལ་བསྐྱེད་པའོ། །མེད་
པ་བཙལ་བའི་སྡུག་བསྔལ་ནི། །ལོག་འཚོ་སློང་འཁྲོ་ཁེ་སྤོག་ཚོང་ལ་སོགས། །ཞེས་
པ། ལོག་འཚོ་ནི། ཚུལ་འཆོས་དང་། ཁ་གསག་དང་། གཞོགས་སློང་དང་། ཐོབ་ཀྱིས་
འཇལ་བ་དང་། རྙེད་པས་རྙེད་པ་འཚོལ་བ་སྟེ་ལྔ་དང་། དུག་དང་མཚོན་ཆ་དང་། སྙི་
དང་རྒྱ་ལ་སོགས་སྡིག་དང་འདྲེས་པའི་འཚོ་བ་སྒྲུབ་དགོས་པ་དང་། སློང་མོ་དང་ཚོལ་
ཁྲོས་འཚོལ་བ་རྩོད་བ་དང་། ཚོང་དང་། སོ་རྣམས་བྱས་ཀྱང་རང་གིས་རེ་བའི་འདོད་
དོན་ཅི་ལྟ་བ་བཞིན་མ་གྲུབ་པའི་སྡུག་བསྔལ་སྦྱོང་བའོ། །ཡོད་པ་འཚོ་སྐྱོང་མི་ཐུབ་
པའི་སྡུག་བསྔལ་ནི། བཙའ་བ་དཀའ་བ་ལྷ་གཉན་ཤེལ་སྒོང་འདྲ། །ཞེས་པ། ཟས་ནོར་
དང་ལོངས་སྤྱོད་ཡོད་པ་རྣམས་ཀྱིས་ཀྱང་། འཚོ་སྐྱོང་སྲུང་གསུམ་ཤིན་ཏུ་དཀའ་བ་
ནི། ལྷ་གཉན་གྱི་ཤེལ་སྒོང་དང་འདྲ་སྟེ། དེ་ཡང་ལྷ་རི་གངས་དཀར་མཚོ་གཉན་སྔོན་
མོ་གཉིས་རྟེན་འབྲེལ་གྱི་འབྲེལ་བ་ལས་སྐྱེས་པའི་ཤེལ་གྱི་སྒོང་ང་གུར་ཙམ་ཞིག་
བྱུང་བས། དེ་ལ་གཟུགས་སྒྲ་དྲི་རོ་སོགས་ཁྱད་པར་ཅན་གྱི་འདོད་ཡོན་འབྱུང་བས།
གཟུགས་འདོད་པས་ལྟ་བ་ཕྱིན་རིས་ཀྱི་གྲངས་ཙམ་གྱི་ཡོན་ཏན་འཆར་ཞིང་ཡལ་བ་
ན་དེ་བཙའ་བའི་ཐབས་ལ་སྡུག་བསྔལ་དུ་མ་སྦྱོང་བ་རིམ་པ་སྐོར་གསུམ་ནས་བཤད་
པ་བཞིན་དུ། ལོངས་སྤྱོད་ཀྱང་སྐུ་འཕྲོག་ལ་ཤོར་བ་དང་སྟོར་བརླག་ཏུ་འགྲོ་བའི་



སྒོ་བཞི་མཛོད་ལྔའི་ཡང་བཅུད།
དོགས་པས་ཤིན་ཏུ་སྡུག་བསྔལ་ལོ།།
གསུམ་པ་འདུ་བྱེད་ཀྱི་སྡུག་བསྔལ་ནི། ལྟོ་རྒྱབ་གཉིས་སོགས་སྡུག་བསྔལ་
བསམ་མི་ཁྱབ། །ཅེས་པ། ཟག་བཅས་ཀྱིས་ལུས་བླང་ཕྱིན་ཆད་བཀྲེས་སྐོམ་དང་ཚ་
གྲང་གིས་ཉེན་པས། དེ་སེལ་བའི་ཆེད་དུ་ལྟོ་གོས་བསྒྲུབ་པས་ངལ་བས་སྡུག་བསྔལ་ཏེ།
ལུས་འདི་ཚ་གྲང་བཀྲེས་སྐོམ་གྱིས་རྟག་ཏུ་ཉེན་པས་གནོད་པ་སྟེ། དེ་བསལ་བའི་ཁོལ་
པོ་ཁོ་ནར་ཟད། ཅེས་པ་བཞིན་ནོ། །སོགས་ཁོང་ནས་ཁ་དྲེག་གིས་དཔུང་ཉེན་འཚོ་བ་
དང་། གཏམ་ངན་དང་འཕྱས་ཁ་ཕོག་པ་ལ་སོགས་ཞིབ་ཏུ་བརྟག་ན་བསམ་གྱིས་མི་
ཁྱབ་སྟེ། གྲངས་མང་ཞིང་རྒྱུན་མི་འཆད་པའི་ཕྱིར་རོ།།
བཞི་པ་འགྱུར་བའི་སྡུག་བསྔལ་ནི། སྤྱིར་ན་འགྱུར་བའི་སྡུག་བསྔལ་གྲམ་ཆུ་
འདྲ། །ཞེས་པ། ལུས་བདེ་བ་ལོངས་སྤྱོད་ཀྱིས་མི་འཕང་བ་སོགས་སྐབས་རེར་བྱུང་
བ་ཡང་རྟག་ཏུ་མི་གནས་པར་འགྱུར་བ་ནི་གྲམ་ཆུའམ་དབྱར་གྱི་ཆུ་དང་འདྲ་སྟེ། སྔ་
དྲོ་བདེ་བར་གནས་པའི་མི། །ཕྱི་དྲོ་སྡུག་བསྔལ་མང་གཟིགས་པ། །དུ་མ་མཐོང་བས་
ཁམས་གསུམ་གྱིས། །ཚོར་བ་བདེ་བས་བདག་ཉིད་སྐྱོ། །ཞེས་པ་བཞིན་ནོ།།
གཉིས་པ་མི་གཞན་གྱི་སྡུག་བསྔལ་ནི། མི་རྣམས་གཞན་ཡང་སྡུག་བསྔལ་ཤིན་
ཏུ་ཆེ། །མིའམ་ཅི་རྣམས་བདེ་མིན་བསྐལ་པར་གནས། །ཞེས་པ། གླིང་ཤར་ནུབ་ཏུ་
སྐྱེས་པའི་མི་གཞན་དག་ཀྱང་སྐྱེ་རྒ་ན་འཆི་དང་རྗེ་འབངས་རེ་དོགས་ཀྱི་སྡུག་བསྔལ་
སོགས་ཕལ་ཆེར་འཛམ་གླིང་གི་མི་དང་འདྲ་བར་སྡུག་བསྔལ་ཤིན་ཏུ་ཆེ་ལ། བྱང་སྒྲ་
མི་སྙན་ལ་དེ་དག་མེད་ཀྱང་གཅིག་གིས་གཅིག་ལ་འཚེ་བ་དང་། འཆི་བའི་ཚེ་ཞག་
བདུན་གྱི་གོང་ནས་འཆི་བའི་སྒྲ་མི་སྙན་པ་ཐོས་པས་ཤིན་ཏུ་གདུང་ཞིང་འཆི་བའི་



97
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ནད་གཅོད་ཤིན་ཏུ་ཆེ་བར་ཡོད་དོ། །གླིང་ཕྲན་དུ་སྐྱེས་པའི་མིའམ་ཅི་རྣམས་ལ་ཡང་
བདེ་བའི་གོ་སྐབས་མེད་དོ། །ཕལ་ཆེར་དུད་འགྲོ་དང་འདྲ་བར་སྡུག་བསྔལ་ཞིང་ཚེ་
ཡང་བར་བསྐལ་གཅིག་ཏུ་གནས་པར་མདོ་ལས་བཤད་དོ།།
ལྔ་པ་ལྷ་མ་ཡིན་གྱི་སྡུག་བསྔལ་ནི། ལྷ་མིན་དཔའ་ལ་དྲེགས་པའི་ང་རྒྱལ་སྐྱེ། །
ཁོང་ཁྲོ་ཁྲོ་གཏུམ་འཐབ་རྩོད་ཉིན་རེ་ལ། །གཡུལ་ཆེན་ལན་གྲངས་བཅོ་བརྒྱད་སྤྲོད་
པར་འགྱུར། །ལྕི་བའི་གོ་ཆ་མཚོན་གྱིས་བསྐལ་པ་འབར། །གཅིག་གིས་གཅིག་གསོད་
མྱ་ངན་ངུ་འབོད་དང་། །རྣག་ཁྲག་མཚོ་རྡོལ་ཁོ་ཕམ་བདག་རྒྱལ་དང་། །ཡེ་འབྲོག་ཐོབ་
ཤོར་གནོད་པའི་སེམས་དང་ལྡན། །དེ་སོགས་ལྷ་མིན་སྡུག་བསྔལ་ཤིན་ཏུ་ཆེ། །ཞེས་པ།
ལྷ་མ་ཡིན་དུ་སྐྱེས་ཀྱང་སྡུག་བསྔལ་ལས་མེད་དེ། ལྷའི་དཔལ་འབྱོར་ལ་མི་བཟོད་པའི་
ཕྲག་དོག་དམ་པོས་གདུང་ནས་ཁེངས་དྲེག་དང་ང་རྒྱལ་གྱིས་ལྷ་རྣམས་དང་འཐབ་པ་
དང་། རང་སྡེ་གཡེན་ཁམས་སོ་གསུམ་རང་རང་འཁྲུགས་ནས་འཐབ་རྩོད་ཉིན་རེར་
གཡུལ་ཆེན་པོ་ལན་བཅོ་བརྒྱད་རེ་སྤྲོད་པས་སྡུག་བསྔལ་བར་འགྱུར་རོ། །དེའི་ཚེ་ཡ་
ལད་དང་ཁྲབ་ལ་སོགས་རྫི་བའི་གོ་ཆ་གོན། མདའ་མདུང་ལ་སོགས་རྣོ་བའི་མཚོན་
ཆ་ཐོགས་ནས་ཞེ་སྡང་ཁོང་ཁྲོ་དང་ང་རྒྱལ་དྲེགས་པ་ཆེན་པོའི་དབང་གིས་མཚོན་
ཆའི་ཁར་མཆོང་བས་གཅིག་གིས་གཅིག་གསོད་པ་དང་། ཡན་ལག་གཅོད་པ་དང་
ལུས་འདྲིལ་བ་ལ་སོགས་པའི་རྨས་པས་སྡུག་བསྔལ་ཞིང་ངག་ཏུ་མྱ་ངན་གྱི་ངུ་འབོད་
བྱེད། རྨ་ལས་བྱུང་བའི་རྣག་ཁྲག་གིས་མཚོ་མོ་རྡོལ། ཡིད་ལ་ཁོ་ཕམ་པ་དང་བདག་
རྒྱལ་དུ་རེ་བ་དང་གཅིག་གིས་གཅིག་འཕྲོག་པའི་ཡེ་འབྲོག་དང་། སྐུ་འཕྲོག་ཐོབ་ཤོར་
དང་སྨད་པ་དང་མནར་བ་དང་། གནོད་པའི་སེམས་དང་ལྡན་པ་ཁོ་ན་ཡིན་པས་སྡུག་



སྒོ་བཞི་མཛོད་ལྔའི་ཡང་བཅུད།
བསྔལ་ཤིན་ཏུ་ཆེའོ། །འདིའི་མདོ་སྡེ་འགའ་ཞིག་ལས་འཕེན་བྱེད་མི་དགེ་བ་ཡིན་པས་
ངན་འགྲོ་ལ་འགྲོ་བར་བཤད་ཅིང་། ཡང་འགའ་ཞིག་ལས་དགེ་སྡིག་རྣམ་པར་དཔྱོད་
པའི་བློ་དང་ལྡན་པས་ལྷའི་འགྲོ་བར་གཏོགས་ཀྱང་རྟེན་དེ་ལ་བདེན་པ་མཐོང་བ་མེད་
པས་རྣམ་སྨིན་སྒྲིབ་པ་ཅན་ཡིན་པར་བཤད་དོ། །
དྲུག་པ་ལྷའི་སྡུག་བསྔལ་ནི། ལྷ་ཡང་ལོངས་སྤྱོད་གཡེང་བས་འཆི་ལྟས་འབྱུང་། །
སྐྱེ་གནས་དྲན་སོགས་ལྟུང་བའི་སྡུག་བསྔལ་དང་། །ཏིང་འཛིན་གཡོ་འཁྲུགས་ཕམ་
ལྟུང་སྡུག་བསྔལ་དང་། །ཚེ་རིང་སྡུག་བསྔལ་འདུ་ཤེས་མེད་པའོ། །ཞེས་པ། ལྷ་རྣམས་
ཀྱང་རྩོད་པ་ཅན་གྱི་འདོད་ལྷ་འགའ་ཞིག་ལྷ་མིན་གྱི་སྡུག་བསྔལ་དང་འདྲ་ལ། ལོངས་
སྤྱོད་ལ་གཡེང་པའི་འདོད་ལྷ་རྣམས་ནི་འཆི་བའི་ཚེ་རང་རང་གི་ཞག་བདུན་གྱི་
གོང་དུ་འཆི་ལྟས་ལུས་ཀྱི་ཁ་དོག་མི་སྡུག་པར་འགྱུར་བ་དང་། སྟན་ལ་མི་དགའ་བ་
དང་། མེ་ཏོག་གི་འཕྲེང་བ་དང་རྒྱན་ཆ་རྙིང་པ་དང་། གོས་ལ་དྲི་མ་ཆགས་པ་དང་།
ལུས་ལ་སྔར་མེད་པའི་སྡུག་བསྔལ་འབྱུང་བ་དང་ལྔ་འཆར་ཞིང་། གང་དུ་ལྟུང་བའི་
གནས་མཐོང་བས་ཕག་པ་དང་སྦྲུལ་ལ་སོགས་པ་ངན་འགྲོའི་ལུས་ངན་དང་རྣམ་པ་
འཇིགས་པ་ཡང་དྲན་པས། དེའི་ཚེ་རང་དབང་མེད་པར་བདེ་བ་དེ་དག་ལས་ཉམས་
ཤིང་སྡུག་བསྔལ་དུ་འགྲོ་བར་མཐོང་བས་ཡིད་ཤིན་ཏུ་གདུང་བ་ནི་དམྱལ་བའི་སྡུག་
བསྔལ་དང་འདྲ་བར་བཤད་དོ། །ཁམས་གོང་མ་གཉིས་ཀྱི་ལྷ་རྣམས་ཀྱང་ཟག་བཅས་
ཀྱི་ཏིང་འཛིན་གྱིས་ལན་ཅིག་སྡུག་བསྔལ་གྱི་སྡུག་བསྔལ་ལས་འདས་ཀྱང་དེར་རྟག་
ཏུ་གནས་པའི་རང་དབང་མེད་དེ། དཔེར་ན་མདའ་གནམ་དུ་འཕང་བའི་ཤུགས་
ཟད་ནས་ས་ལ་ལྟུང་བ་ལྟར། དགེ་བའི་ལྷག་མ་གཞན་མེད་ན་ངན་འགྲོར་ཡང་ལྟུང་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བར་བཤད་པས་དམྱལ་བ་ལ་སོགས་འགྲོ་བ་གཞན་དག་གི་སྡུག་བསྔལ་མྱོང་དགོས་
ཏེ། དེ་དག་གི་གནས་རྒྱུད་དགོས་པའི་ཕྱིར་རོ། །འདུ་ཤེས་མེད་པའི་ལྷ་ཚེ་རིང་པོ་ནི།
གཟུགས་ཁམས་ཀྱི་ཕྱོགས་གཅིག་སྟེ། བསམ་གཏན་བཞིའི་གནས་འབྲས་བུ་ཆེ་བའི་
ཕྱོགས་གཅིག་ན་གྲོང་ལས་དགོན་པའི་ཚུལ་དུ་འཕགས་པར་ཡོད་ཅིང་ཚེ་ཚད་བསྐལ་
པ་དྲུག་ཁྲི་ཐུབ་པས་དེའི་བར་ལ་སྐྱེ་མ་ཐག་དང་འཆི་བའི་ཚེ་མ་གཏོགས་པ་སེམས་
ཀྱི་རྒྱུ་བ་མེད་པར་མཛོད་ལས་བཤད་དོ།།
གཉིས་པ་སྤྱིའི་ཉེས་དམིགས་ལ་ལྔ་ལས། དང་པོ་རྟག་ཏུ་འཁོར་བའི་ཉེས་པ་
ནི། འཁོར་བའི་སེམས་ཅན་ཟོ་ཆུ་བཞིན་དུ་བརྒྱུད། །ཅེས་པ། རང་གིས་འབད་པ་ཆེན་
པོའི་བདག་འཛིན་ལ་སོགས་འཁོར་བར་སྐྱེ་བའི་ཀུན་འབྱོར་གཏན་ཟད་དུ་མ་བྱས་ཀྱི་
བར་དུ་རང་ལོག་ཏུ་མི་འགྲོ་བར་རྟག་ཏུ་འཁོར་བ་སྟེ། ཟོ་ཆུའི་རྒྱུད་མ་ལྟར་རང་རང་
གི་ལས་ཀྱིས་སྲིད་རྩེ་ནས་མནར་མེད་པའི་བར་གྱི་འགྲོ་བ་ཡས་མས་སུ་བརྒྱུད་པའོ། །
དབུ་མའི་འགྲེལ་བ་ལས། འགྲོ་བ་རྣམས་ཟོ་ཆུན་གྱི་འཁོར་ལོ་དང་མཚུངས་པས་དོན་
དྲུག་གམ་བདུན་གྱིས་བསྟན་ཏེ། ལས་དང་ཉོན་མོངས་པས་ཐག་པས་དམ་དུ་བསྡམ་
པ་དང་འཕྲུལ་འཁོར་མཁན་རྣམ་པར་ཤེས་པའི་སྤྱོད་པ་ལ་རག་ལས་པར་འཇུག་པ་
དང་། འཁོར་བའི་ཁྲོན་པ་ཆེན་པོ་སྲིད་རྩེ་ནས་མནར་མེད་པའི་བར་འཕྱང་བ་དང་།
ངན་འགྲོའི་གནས་སུ་ཐུར་དུ་རང་དགར་རྒྱུག་ཅིང་བདེ་འགྲོའི་གནས་གྱེན་དུ་འབད་
པས་དྲངས་དགོས་པ་དང་། ཉོན་མོངས་པ་དང་ལས་དང་སྐྱེ་བའི་ཉོན་མོངས་གསུམ་
ཡོད་ཀྱང་སྔ་ཕྱི་བར་གསུམ་རིམ་པ་ངེས་པར་མི་ཟིན་པ་དང་། ཉི་མ་རེ་རེ་བཞིན་སྡུག་
བསྔལ་དག་གིས་བཅོད་པའོ། །ཞེས་གསུངས་སོ།།



100
སྒོ་བཞི་མཛོད་ལྔའི་ཡང་བཅུད།
གཉིས་པ་ངེས་པ་མེད་པའི་ཉེས་པ་ནི། ཕ་མ་བུ་ཚ་ཚང་ཟླ་ལ་སོགས་ཏེ། །འགྲོ་
ཀུན་གཉེན་བྱས་དགྲ་ཡང་དེ་བཞིན་ནོ། །ཕ་ཉིད་མར་གྱུར་བུ་སོགས་ཀུན་ཏུ་འོ། །ཞེས་
པ། འཇིག་རྟེན་འདིར་རང་རང་གི་སྐྱེ་བ་མི་འདྲ་བ་གྲངས་མང་པོ་བླངས་པའི་སྟོབས་
ཀྱིས་འགྲོ་བ་རེ་རེའི་ཕ་མ་བུ་ཚ་ཚང་ཟླ་མཛའ་བཤེས་ཆུང་མ་ཟླ་རོགས་སོགས་གཉེན་
འབྲེལ་མ་བྱས་པ་མེད་ལ། དེ་བཞིན་རེ་རེས་ལན་དུ་མར་དགྲ་ཡང་མ་བྱས་པ་མེད་
དོ། །ལན་རེ་ཕ་བྱས་པ་ཉིད་གཞན་དུ་མར་འགྱུར་བ་དང་། དེ་བཞིན་དུ་བུ་དང་ཆུང་
མ་དང་དགྲ་སོགས་སུ་སྐྱེ་བ་བརྒྱུད་མར་འགྱུར་བས། འཁོར་བ་འདིར་གཉེན་འབྲེལ་
ལ་སོགས་པའི་མཐའ་གཅིག་ཏུ་ངེས་པའི་བློ་གཏད་འཆའ་བ་ནི་སུ་ཡང་མེད་སྙམ་དུ་
སྦྱོང་བར་བྱའོ། །དགྲ་གཉེན་མ་ངེས་པའི་བློ་ཤུགས་ཅན་ཞིག་སྐྱེས་ན་འཁོར་ཆགས་
གཉིས་ཀ་ལ་བློ་ལྡོག་པས་ཤིན་ཏུ་ཕན་ནོ།།
གསུམ་པ་མཐོ་དམན་དུ་འགྱུར་བའི་ཉེས་པ་ནི། ལྷ་ཡི་ལོངས་སྤྱོད་བདེ་བ་ཐོབ་
ནས་ཀྱང་། །ལས་ཀྱིས་དབང་གིས་ངན་སོང་གནས་སུ་ལྟུང་། །རྒྱལ་པོ་དམངས་འགྱུར་
དེ་བཞིན་དབུལ་ཕྱུག་སོགས། །སྐྱེ་བ་གཅིག་གམ་དུ་མ་བརྒྱུད་ནས་འབྱུང་། །ཞེས་པ།
འཁོར་བའི་གནས་འདིར་བདེ་ཞིང་སྐྱིད་པའི་ལོངས་སྤྱོད་ཕུན་སུམ་ཚོགས་པ་ལྷའི་
དབང་པོ་རྒྱལ་བྱིན་དང་ཚངས་པ་ལ་སོགས་ལན་གཅིག་ཐོབ་ཀྱང་རྟག་ཏུ་གནས་པའི་
རང་དབང་མེད་དེ། ལས་ཀྱི་དབང་གིས་ཕྱི་མ་དམྱལ་བ་ལ་སོགས་པའི་ངན་འགྲོའི་
གནས་སུ་ལྟུང་བར་བྱེད་ཅིང་དེ་བཞིན་རྒྱལ་པོ་དམངས་སུ་འགྱུར་བ་དང་། ཕྱུག་པོ་
དབུལ་པོར་འགྱུར་བ་དང་དེ་ཟློག་པ་རྣམས་སུ་འགྱུར་ལ། སྐྱེ་བ་གཅིག་སྟེ་ཚེ་སྟོད་
སྨད་ལ་དེ་ལྟར་འགྱུར་བ་ཡང་ཡོད་ལ། གཉིས་དང་གསུམ་ལ་སོགས་པ་དུ་མར་བརྒྱུད་



101
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ནས་འགྱུར་བ་ཡང་ཡོད་དེ། མདོ་ལས། ལྷའི་བུ་ལྟུང་བ་ཡང་སྲིད། དམྱལ་བའི་བུ་ཐར་
བ་ཡང་སྲིད། རྒྱལ་པོ་འབངས་སུ་འབབ་པ་ཡང་སྲིད། འབངས་ཀྱི་རྒྱལ་ས་འཛིན་པ་
ཡང་སྲིད། ཅེས་དང་། མདོ་གཞན་ལས་ཀྱང་། ལྷ་ཡུལ་འདོད་བདེ་ཤིན་ཏུ་ཆེ་བ་དང་། །
ཚངས་ཉིད་ཆགས་བྲལ་བདེ་བ་ཐོབ་ནས་སླར། །མནར་མེད་མེ་ཡི་བུད་ཤིང་གྱུར་པ་ཡི། །
སྡུག་བསྔལ་རྒྱུད་མི་འཆད་པར་བསྟེན་འཚལ་ལོ། །ཞེས་གསུངས་པ་ལྟར་རོ། །སྲིད་
པའི་བདེ་བ་གང་ཡང་ཡིད་བརྟན་མེད། རྟག་ཏུ་མི་གནས་མཐར་སྡུག་བསྔལ་བར་
འགྱུར་རོ་སྙམ་དུ་བསམ་མོ།།
བཞི་པ་ཕུང་པོ་འདོར་ལེན་གྱི་ཉེས་པ་ནི། གཅིག་གི་རུས་བསགས་རི་རབ་
འདས་གྱུར་ཏེ། །ཁྲག་བསགས་རྒྱ་མཚོ་ཤ་དང་འོ་མ་ཡང་། །དེ་བཞིན་དེ་ལས་གཞན་
པའི་ལུས་བླང་ཞིང་། །ད་རུང་འཁོར་བ་སྒྲུབ་རྣམས་དེ་བས་ལྷག །ཅེས་པ། ཐོག་མ་མེད་
པ་ནས་སྐྱེ་བ་གྲངས་མང་བླང་པའི་སྟོབས་ཀྱིས་སེམས་ཅན་བྱེ་བྲག་པ་ཕག་པ་ལྟ་བུ་
གཅིག་པུར་སྐྱེས་པའི་རུས་པ་བསགས་ན་རི་རབ་ལས་འདས་པར་འགྱུར་ཞིང་། དེའི་
ཁྲག་བསགས་ན་རྒྱ་མཚོ་བས་མང་ངོ་། །ཤ་དང་འོ་མ་བསགས་ན་ཡང་དེ་བཞིན་མང་
ངོ༌། དེ་ལས་གཞན་པའི་སྦལ་སྦྲུལ་ར་ལུག་བ་བོང་སོགས་ཀུན་གྱི་ལུས་རྣམས་བླངས་
ཤིང་རིགས་གཅིག་པར་སྐྱེ་པ་ཁོ་ནའི་རུས་པ་དང་ཤ་ཁྲག་བསགས་ན་དེ་བཞིན་དུ་
ཡོད་ལ། ད་རུང་ཡང་འཁོར་བའི་སྡུག་བསྔལ་ལ་འཇིགས་སྐྲག་མི་ཤེས་སྐྱོ་སུན་མི་སྐྱེ་
བར་བདག་འཛིན་གྱིས་བཅིངས་པའི་འཁོར་བ་སྒྲུབ་པ་པོ་རྣམས་ནི་སྔར་གྱི་དེ་བས་
ཀྱང་སྐྱེ་བ་ལྷག་པོར་བླངས་དགོས་སོ།།
ལྔ་པ་གཞན་གྱི་ཉེས་དམིགས་བཅུ་བསྟན་པ་ནི། འཁོར་བའི་ལས་སྤྱོད་ཟིན་



102་
སྒོ་བཞི་མཛོད་ལྔའི་ཡང་བཅུད། ་
མེད་ཟ་ཕྲུག་འདྲ། །ཞེས་པ་ནི། མདོ་ལས། ལས་ཀྱི་མཚན་ཉིད་ཟིན་པ་མེད་པ་ལས། །
ཞེས་པ་ལྟར། འཇིག་རྟེན་གྱི་ལས་སྤྱོད་ལ་ཅི་ཙམ་བརྩོན་ཞིང་འབད་ན་ད་ནི་ཚར་
ཟིན་སྤྱོད་པར་བྱེད་མི་དགོས་ཞེས་པའི་དུས་མེད་དེ། དཔེར་ན་རྡོ་ཅན་གྱི་ཟ་ནད་ལ་
་ཕྲུག་པས་ཇེ་ཟ་རུ་འགྲོ་བ་དང་འདྲའོ། །བྱས་པ་དོན་མེད་ཆུ་ཤིང་སྙིང་པོ་འདྲ། །ཞེས་
པ་ནི། འཇིག་རྟེན་ལོངས་སྤྱོད་ཀྱི་ཕྱིར་དུ་འབད་པ་ཅི་ཙམ་བྱས་ཀྱང་བརྟག་ན་སྙིང་
པོ་གང་ཡང་མེད་དོ། །ཆུ་ཤིང་ལ་བརྟག་ན་ཤུན་པ་སྤུག་པ་ཙམ་ལས་སྙིང་པོ་མི་རྙེད་པ་
དང་འདྲ་སྟེ། བག་ཆགས་མཐའ་ཡས་པའི་རྨོངས་པ་རྣམས་རང་སྡུག་རྩོམ་པའི་རྩོལ་
བ་ཙམ་དུ་ཟད་དོ། །འདོད་པས་མི་ངོམས་ཚྭ་ཆུ་འཐུང་བ་འདྲ། །ཞེས་པ་ནི། འདོད་ཡོན་
ལ་ཅི་ཙམ་སྤྱོད་པ་བཞིན་དུ་ངོམས་པ་མེད་པར་མ་ཟད་འདོད་པ་ཇེ་ཆེར་སྐྱེས་པ་ནི་
སྐོམ་པས་ཚྭ་ཆུ་བཏུང་བས་སྐོམ་དད་ཇེ་ཆེར་སྐྱེ་བ་དང་འདྲའོ། །འདོད་པས་བསླུ་བ་
རི་དྭགས་ལྐོག་ཟིན་འདྲ། །ཞེས་པ། འགའ་ཞིག་ནོར་དང་བུད་མེད་འདོད་པས་སྲོག་
འདོར་བ་ཡང་མང་སྟེ། རི་དྭགས་ལྐོག་ལ་བྲིད་ནས་ཟིན་པ་དང་འདྲའོ། །བདེ་བའི་
སྐབས་མེད་ནད་པའི་མལ་དང་འདྲ། །ཞེས་པ། འཁོར་བའི་གནས་སུ་ཅི་ལྟར་བྱས་ཀྱང་
བདེ་བའི་སྐབས་མེད་དེ། དཔེར་ན་ནད་དྲག་པོས་ཟིན་པའི་དབང་གིས་མལ་ས་བདེ་
མོར་བསྡད་ཀྱང་མི་བདེ་བ་བཞིན་དུ་འདོད་པ་གཅིག་རྫོགས་པར་བྱས་ཀྱང་ཡིད་ཚིམ་
པར་མི་ནུས་ཏེ་ཡར་སྣེ་དྲངས་ན་མར་སྣེ་ཤོར་ཟེར་བ་བཞིན་ནོ། །ཐར་པར་དཀའ་བ་
དོང་ཚུད་བཙོན་དང་འདྲ། །ཞེས་པ་ནི་སེམས་ཅན་རྣམས་ལ་ཐར་པའི་ངེས་འབྱུང་
དང་སྟོང་ཉིད་རྟོགས་པའི་བློ་སྐྱེ་དཀའ་ཞིང་། བག་ཆགས་ངན་པས་སྡིག་སྡུག་ཁོ་ན་
འཕྲལ་དུ་གསོག་པས་དོང་ཚུད་ཀྱི་བཙོན་བུ་འདྲའོ། །འཁོར་བའི་འདབ་རྒྱས་སྡུག་



103
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བསྔལ་ཕྱིར་འཕེལ་བ། ཀླུའི་མགོ་མང་སྡུག་བསྔལ་དེ་རྙེད་བཞིན། །ཞེས་པ། འཁོར་བ་
རྣམས་ལ་ཉེ་འབྲེལ་དང་འཁོར་འདབ་ཟས་ནོར་ཅི་ཙམ་ཡོད་པ་དཔལ་དུ་བརྩི་ཡང་།
དེ་ནི་དཔེར་ན་ཀླུ་མཆོག་རྣམས་ཀྱི་མགོ་དགུ་ལ་སོགས་པ་ཅི་ཙམ་མང་བ་ཙམ་གྱིས་
མིག་དབང་སོགས་མང་བ་དེ་རྙེད་ཀྱི་མི་ཉམས་པར་སྲུང་བ་དང་དབང་པོ་གཅིག་
བསྣད་ན་ལུས་སེམས་ཀུན་ལ་སྡུག་བསྔལ་འབྱུང་བ་བཞིན་དུ་བསྲུང་བ་དང་ཉམས་ན་
ཡིད་མི་བདེ་བའི་སྡུག་བསྔལ་དེ་རྙེད་མྱོང་བའོ། །མི་གཙང་གཙང་འཛིན་ལྕི་བའི་འབུ་
སྦུར་འདྲ། །ཞེས་པ་ནི། བུད་མེད་ལ་སོགས་པ་མི་གཙང་བའི་ཕུང་པོ་ལ་གཙང་བར་
བཟུང་ནས་ཆགས་པ་ནི། འབུ་སྦྱར་གྱིས་ལྕི་བའི་ཁུ་བ་ལ་མར་ལྟ་བུར་མཐོང་བ་འདྲའོ། །
འཁོར་བ་མི་རྟག་རྩ་ཁའི་ཟིལ་པ་འདྲ། །ཞེས་པ་ནི། འཁོར་བའི་ལུས་ལོངས་སྤྱོད་
རྣམས་གོང་བཞིན་རྟག་པར་མི་སྲིད་ཅིང་སྐད་ཅིག་མར་འགྱུར་བ་སྟེ་རྩ་རྩེའི་ཟིལ་
པ་དང་འདྲའོ། །སྟོང་པའི་མི་གཅིག་ཡུལ་ན་འཁོར་བ་མེད། །གྲོགས་མེད་གཅིག་བུར་
འགྲོ་བ་གཏོ་བུ་བཞིན། །ཞེས་པ། ཚེ་འདིར་གཉེན་བཤེས་ཀྱིས་འབྲེལ་བ་ཟབ་མོ་ཅི་
ཙམ་བྱས་ཀྱང་འཆི་བའི་ཚེ། གྲོགས་དང་སྡོང་པ་མེད་པར་གཅིག་བུར་འགྲོ་བ་བཞིན་
ཏེ། ལུང་གོང་དུ་དྲངས་པ་བཞིན་ནོ།།
གསུམ་པ་ལས་ལས་བྱུང་བས་མདོ་བསྡུ་བ་ནི། དེ་ལྟར་དེ་ནི་བསགས་པའི་ལས་
ལས་བྱུང་། སེམས་ཅན་ལས་ནི་བཟང་ངན་གཉིས་སུ་བཤད། །ཅེས་པ་དེ་ལྟར་གོང་དུ་
བསྟན་པའི་རིགས་དྲུག་གི་སྡུག་བསྔལ་ལམ་འཁོར་བའི་ཉེས་དམིགས་དེ་དག་རང་
གིས་ལས་བསགས་པ་ལས་བྱུང་བ་ཡིན་གྱིས། རྒྱུ་མེད་པ་ལས་གྲུབ་པ་དང་། དབང་
ཕྱུག་ལ་སོགས་གཞན་གྱི་བྱས་པ་ནི་མ་ཡིན་ནོ། །དེ་ཡང་རིག་པའི་ཁམས་ལས། སེམས་



104
སྒོ་བཞི་མཛོད་ལྔའི་ཡང་བཅུད།
ཅན་གྱི་ལས་ནི་གཉིས་ཏེ། བཟང་ངན་གཉིས་སུ་རིགས་པར་བྱའོ། །ཞེས་གསུངས་པས།
བདེ་འགྲོར་འགྲོ་བའི་རྒྱུ་ལས་བཟང་པོ་དགེ་བ་དང་། ངན་འགྲོར་བསྐྱེད་པའི་རྒྱུ་ལས་
ངན་པ་སྡིག་པ་གཉིས་སུ་འདུས། ཞེས་པའོ། །དོན་བཞི་པ་འཁོར་བའི་ཉེས་དམིགས་
བསྟན་པའོ། །ཞེས་པས་མདོ་བསྡུ་བའོ། །
དེ་ལྟར་དལ་འབྱོར་དང་མི་རྟག་པ་དང་འཁོར་བའི་ཉེས་དམིགས་གསུམ་པོས་
བློ་ལེགས་པར་སྦྱོངས་པས་འཁོར་བ་དང་ངན་སོང་གི་འཇིགས་པས་ཡིད་ངེས་པར་
འབྱུང་སྟེ། ཐར་པ་བྱང་ཆུབ་དོན་གཉེར་གྱི་དད་པ་སྐྱེས་བས། དེ་ལ་བདུན། དད་པའི་
ངོ་བོ། བཙལ་ཐབས། གང་ལ་བརྟེན་ནས་སྐྱེ་བ། ལོག་ན་གསོ་ཐབས། དབྱེ་བ། བྱེད་
ལས། ཡོན་ཏན་ནོ།།
དང་པོ་ནི། གང་ཟག་སྐོམ་པ་གང་ཞིག་ཆུས་གདུང་བཞིན། །དད་པས་སྔོན་ལ་
དགེ་བར་མོས་ཞེས་བཤད། །ཆུར་གདུང་སེམས་ཅན་དེ་ཉིད་འཚོལ་བ་བཞིན། །ཡོན་
ཏན་ཀུན་གྱི་གཞི་དང་སྔོན་འགྲོ་བ། །ཞེས་པ། དཔེར་ན་གང་ཟག་ཚད་པ་ལ་སོགས་
པའི་སྐོམ་ནད་ཀྱིས་གདུང་བ་གང་ཞིག་གིས་ཆུ་ཁོ་ན་ཡིད་ལ་རྟག་ཏུ་བྱེད་པ་བཞིན་
དུ། དད་པ་སྐྱེ་བའི་གང་ཟག་རྣམས་ཀྱིས་ཀྱང་ཚེ་འདིའི་དོན་ཙམ་ལ་ཡིད་མི་ཕྱོགས་
པར་དགེ་བ་ཁོ་ན་ལ་མོས་ཏེ་རྟག་ཏུ་ཡིད་ལ་བྱེད་དོ། །དམ་པ་རི་ཁྲོད་པའི་ཞལ་ནས།
ཁ་སྐོམ་ནས་ཆུས་གདུང་བའི་སེམས་ཅན་རྣམས་ཀྱིས་ཡིད་ལ་ཆུ་མིན་པ་མི་དྲན།
ཚིག་ཏུ་ཆུ་མིན་པ་མི་གླེང་། ཆུ་དེ་ཉིད་ཅི་ལྟར་འཚོལ་བ་བཞིན་དུ། དད་པ་སྐྱེ་བའི་
གང་ཟག་རྣམས་ཀྱང་ཡིད་ལ་དགེ་བ་མིན་པ་མི་དྲན། ཚིག་ཏུའང་བླ་མ་གང་བཟང་
གདམས་ངག་གང་ཟབ། ཉམས་ལེན་ཅི་བྱེད་སོགས་མིན་པ་མི་གླེང་ཞིང་དགེ་བ་ཚོལ་



105
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བ་ལ་བརྟེན་ནས་ཡོན་ཏན་སྐྱེས་པའང་ཚེགས་མེད་གསུངས་པ་ལྟར་རོ། །གསུང་རབ་
ལས་ཀྱང་། ཡོན་ཏན་ཐམས་ཅད་ཀྱི་སྔོན་རོལ་དུ་འགྲོ་བའི་དད་པ་ཆེན་པོ་ལ་སྐྱོ་ངལ་
མེད་པའི་སྐྱེས་བུ་ཆེན་པོ་རྣམས་ནི་ཨེ་མ་ངོ་མཚར་ཆེའོ། །ཞེས་གསུངས་སོ། །དེ་ལྟར་
ཡིད་ལ་དགེ་བ་དུང་དུང་དྲན་ཞིང་། ཚིག་ཏུ་ཡང་དེའི་ཕྱོགས་ཁོ་ནར་གླེང་བར་འདོད་
ན་གང་ཟག་དེ་ལ་དད་པ་སྐྱེ་བར་འགྱུར་ཞེས་བྱ་ལ། དེ་ལྟར་མ་ཡིན་ནི་དད་པ་བཙལ་
དགོས་པས།. ： ， །
གཉིས་པ་བཙལ་ཐབས་ནི། བླ་མ་དམ་པའི་གདམས་ངག་མཛད་སྤྱོད་དང་། །
སངས་རྒྱས་བཀའ་ལུང་དྲང་དོན་ངེས་དོན་ལྟར། །བསོད་ནམས་ཚོགས་བསགས་བདེ་
བའི་ལོངས་སྤྱོད་དང་། །བསོད་ཟད་སྡུག་བསྔལ་རྣམས་ལ་བརྟག་ལ་བཙལ། །ཞེས་པ།
སྔར་དམ་པ་རི་ཁྲོད་པ་དཔོན་གཡོག་རྣམས་དང་། སྨན་གོང་བ་ལྟ་བུའི་གདམས་ངག་
དང་མཛད་སྤྱོད་རྣམ་ཐར་སོགས་ལ་བསྟེན་ནས་བརྟག་པ་དང་། ད་ལྟ་ཡང་བླ་མ་ལྟ་
སྤྱོད་འཛོམས་པ། ཚེ་འདིའི་རང་དོན་ཆེད་དུ་མི་འཛིན་པ། སྙན་གྲགས་དང་བཀུར་
བསྟི་མི་གཉེར་བ། དུལ་བ་དང་ལྡན་པ། གཞན་ལ་སྙིང་བརྩེ་བ། ཁ་ནི་མ་ཐོ་བ་ཕྲ་མོ་
ལ་ཡང་འཛེམ་པ། མཛད་སྤྱོད་རྣམ་པར་དག་ཅིང་དཀའ་སྤྱོད་ཀྱི་སྡུག་བསྲན་ཡོད་
པ། ཕར་ཕྱིན་དྲུག་གི་དོན་དང་ལྡན་པ་རྣམས་ཀྱིས་གདམས་ངག་དང་མཛད་སྤྱོད་ལ་
བསམ་ལ་འདིས་འདི་འདྲ་མཛད་ལུགས་ཀྱི་དགེ་སྡིག་ལ་འབྲས་བུ་བདེ་སྡུག་འབྱུང་
བར་ངེས་བསམ་མོ། །སངས་རྒྱས་བཀའ་ལུང་ལས། ཀུན་རྫོབ་ཏུ་འཁོར་བའི་ཉེས་
དམིགས་རྒྱུ་འབྲས་ཀྱི་སྨིན་ཚུལ་སོགས་དྲང་དོན་སྟོན་པའི་གསུང་རབ་དང་། དོན་
དམ་པར་སྤྲོས་པ་དང་བྲལ་བ། བློ་ལས་འདས་པ་སྟོན་པ་ངེས་དོན་གྱི་གསུང་རབ་



106
སྒོ་བཞི་མཛོད་ལྔའི་ཡང་བཅུད།
རྣམས་ལའང་ཐོས་བསམ་དང་བལྟ་རྟོགས་བྱ་ཞིང་། ནམ་མཁའ་འདི་ནི་འཇིག་པར་
འགྱུར་ཡང་སྲིད། སངས་རྒྱས་ཀྱིས་ནི་མི་བདེན་ཚིག་མི་གསུངས། །ཞེས་པའི་ཚུལ་
གྱིས་ཡིད་ཆེས་པར་བྱའོ། །ཡང་དག་ས་བཅུ་ལ་མངའ་བརྙེས་པའི་རྒྱལ་སྲས་ཀྱི་ཡོན་
ཏན་དང་། ཚངས་པ་དང་བརྒྱ་བྱིན་ལ་སོགས་འཁོར་ལོ་བསྒྱུར་བའི་རྒྱལ་པོ་རྣམས་
ཀྱིས་དཔལ་འབྱོར་ཐོབ་པ། ཡུལ་མངོན་གསུམ་དུ་གྱུར་པའི་བདེ་སྐྱིད་ལོངས་སྤྱོད་
ཕུན་སུམ་ཚོགས་པ་གང་འདོད་འགྲུབ་པ་རྣམས་ལ་དཔག་ནས་འདི་དག་གིས་སྔར་
བསོད་ནམས་བསགས་ཤིང་། དགེ་བར་སྤྱོད་པ་ལས་བྱུང་བ་ཡིན་པར་ངེས། བདག་
ཀྱང་དེ་ལྟ་བུ་ཐོབ་པར་འདོད་ན། དགེ་བའི་ལས་ལ་འབད་པ་དང་བརྩོན་འགྲུས་
བསྐྱེད་དགོས་སྙམ་དུ་བསམ་མོ། །ཡང་དམྱལ་བ་ལ་སོགས་ངན་འགྲོ་གཉིས་ཀྱི་སྡུག་
བསྔལ་མྱོང་བ་དང་། དེ་དག་ལས་ཀྱང་དུད་འགྲོ་ཁ་ཅིག་ཚ་གྲང་དང་བཀྲེས་སྐོམ་གྱིས་
ཉེས་པ་དང་། འགེལ་ཞོན་ལ་སོགས་པའི་སྡུག་བསྔལ་དང་། མི་རྣམས་ལ་ཡང་འཛེ་
ཅན་དམུ་ལོང་ནད་ཚབས་པོ་ཆེས་བཏབ་པ་དང་། དབུལ་ཕོངས་ཅན་སོགས་མངོན་
འགྱུར་པ་ལ་ཡང་བརྟག་སྟེ། འདི་རྣམས་མི་དགེ་བ་སྤྱད་པ་ལས་བྱུང་བར་ངེས་པས།
བདག་གིས་ཀྱང་འདི་ལྟ་བུའི་སྡུག་བསྔལ་མི་འདོད་ན། དེའི་རྒྱུ་སྡིག་པ་མི་དགེ་པ་ཕྲ་
བ་ནས་སྤང་དགོས་སོ་སྙམ་དུ་བསམ་མོ། །དེ་ལྟར་དད་པ་བཙལ་བའི་ཡུལ་བཞི་དངོས་
སམ་ཆ་མཐུན་གཞན་གང་ཡང་རུང་བ་ལ་བརྟེན་ནས་དད་པ་བསྐྱེད་དགོས་ཏེ། འདི་
གཤའ་མ་ཞིག་རྒྱུད་ལ་མ་སྐྱེས་ན། དགེ་སྒོར་ཞུགས་ཁུལ་ཅི་ཙམ་བྱས་ཀྱང་། ཚེ་འདི་
ཙམ་གྱི་ཆེད་འབའ་ཞིག་ཏུ་འགྲོ་བས་འདི་ཅི་སྐྱེ་ལ་འབད་པར་བྱའོ།།
གསུམ་པ་དེ་ལ་བརྟེན་ནས་སྐྱེ་ཚུལ་ནི། སྤང་ལ་ཆུ་རྡོལ་བཀག་པས་མི་ཁོག་
ལམ



107
་ སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བཞིན། །དེ་ལ་བརྟེན་ནས་དེ་ཉིད་སྐྱེ་བར་འགྱུར། །ཞེས་པ། གོང་དུ་བཤད་པའི་ཡུལ་
དེ་རྣམས་ལ་བརྟེན་ནས་ལེགས་པར་བརྟག་ན་དད་པ་ཤུགས་དྲག རྐྱེན་གཞན་གྱིས་མི་
ཁེགས་པར་སྐྱེ་བ་རྟེན་འབྲེལ་ཡིན་ཏེ་ངེས་པར་སྐྱེ་བའོ། །
བཞི་པ་ལྡོག་ན་གསོ་ཐབས་ནི། བླ་མའི་གདམས་ངག་མཛད་སྤྱོད་འཛོལ་བ་
དང་། །དགེ་བྱེད་སྤྱི་ཡི་ལས་སྤྱོད་ལོག་པ་དང་། བོན་དང་མཐུན་ལ་མི་རིགས་བྱུང་བ་
དང་། སྒོར་ཞུགས་རང་ལ་བར་ཆོད་བྱུང་རྣམས་ལ། །ཐེ་ཚོམ་ཟ་འགྱུར་ལོག་པའི་བློ་
སྐྱེས་ན། །པང་དུ་སྦྲུལ་བྱུང་མྱུར་དུ་སྤོང་པ་བཞིན། །འགྲོ་བ་སྤྱི་དང་བླ་མའི་འཁྲུལ་མི་
བརྟག །སྔོན་ལས་འབྲས་བུར་ཤེས་བྱ་དེ་སྤོང་ངོ༌། །ཞེས་པ། གལ་ཏེ་དད་པ་དེ་ལན་
གཅིག་སྐྱེས་ཀྱང་རྐྱེན་ངན་དབང་གིས་ལྡོག་སྲིད་དེ། དེ་ལ་ལྡོག་པའི་རྐྱེན་ཆེན་བཞི་
སྨོད་ཏེ། བླ་མ་རྣམས་ཀྱི་ངག་ཏུ་གདམས་ངག་གསུངས་པ་ལས། མི་རྟག་པ་དང་དགེ་
སྡིག་གི་སྐྱོན་ཡོན་དང་། སྦྱིན་སོགས་ཕར་ཕྱིན་དྲུག་གིས་སྐྱོན་ཡོན་རྣམ་གྲངས་དུ་
མ་ནས་གསུངས་ཤིང་། རང་གིས་ནི་དེ་དང་མི་མཐུན་པར་འགལ་བའི་མཛད་སྤྱོད་
འཇིག་རྟེན་འདི་ཁོ་ན་དོན་གཉེར་བྱེད་དེ། གདམས་ངག་དང་མཛད་སྤྱོད་འཛོལ་བ་
ལྟ་བུའི་་མཐོང་སྣང་བྱུང་ན། བླ་མས་གསུངས་ཚོད་ལྟར་རང་ཉིད་ཀྱིས་མི་འགྲུབ་པ་ལ་
བསམ་ན། ལས་འབྲས་སོགས་མི་བདེན་པར་འཛིན་པའི་ལོག་ལྟ་སྐྱེ་བར་འགྱུར་བས་
དད་པ་ལྡོག་གོ །ཡང་དགེ་བྱེད་སྤྱི་སྟེ་དགོན་སྡེ་ལྟ་བུ་ལས་ཚན་གྱིས་འཁྲུགས་པ་དང་།
ཉོ་ཚོང་ཁེ་སྤོག་ལྟ་བུ་དགེ་བ་དང་མི་མཐུན་པའི་ལས་དཔྱོད་ལོག་པ་ཁོ་ན་སྒྲུབ་པའི་
མཐོང་སྣང་བྱུང་ཚེ། དེ་ལ་བརྟག་ན་ཡང་ལོག་ལྟ་དང་ཐེ་ཚོམ་སྐྱེ་བར་འགྱུར་རོ། །ཡང་
བོན་དང་མཐུན་པར་དགེ་སྦྱོར་ཚུལ་བཞིན་སྒྲུབ་པ་ལ་ཡང་། དེར་མི་རིགས་པའི་ན་



108
སྒོ་བཞི་མཛོད་ལྔའི་ཡང་བཅུད།
ཚ་དང་སྡུག་བསྔལ་ལ་སོགས་པ་མི་འདོད་པ་ཐོག་ཏུ་བྱུང་བ་ལ་བརྟག་ན། འདིས་བོན་
ཚུལ་བཞིན་སྒྲུབ་པ་ལ། འདི་འདྲ་ཐོག་ཏུ་འོང་མི་དགོས་པས་བོན་དང་དགེ་སྦྱོར་གྱིས་
ཕན་པ་མེད་དམ་སྙམ་པའི་ལོག་རྟོག་དང་ཐེ་ཚོམ་སྐྱེའོ། །ཡང་རང་ཉིད་ཀྱིས་ཚུལ་
ཁྲིམས་དང་སྒོམ་སྒྲུབ་ལ་སོགས་པ་དགེ་བའི་སྒོར་ཞུགས་པའི་ཚེ་ན་ཚ་འམ། མི་དང་
མི་མ་ཡིན་གྱིས་བར་ཆོད་བྱུང་ནའང་དེ་ལྟར་ཐེ་ཚོམ་སྐྱེའོ། །དེ་འདྲ་ལོག་པའི་བློ་སྐྱེས་
ན་བདེ་ལེགས་ཀྱི་ཡོན་ཏན་ཐམས་ཅད་སྐྱེ་བའི་གེགས་ཡིན་པས། པང་དུ་དུག་སྦྲུལ་
བྱུང་བ་བཞིན་མྱུར་དུ་སྤང་ལ་དད་པ་གསོ་བར་བྱའོ། །དེ་ཡང་འགྲོ་བ་སྤྱི་དང་བླ་མའི་
འཁྲུལ་པ་ལ་བརྟག་པར་མི་བྱ་སྟེ། འགྲོ་བ་སྤྱིའི་རྒྱུད་ཚོད་རང་རང་གིས་མ་ངེས་པའི་
ཕྱིར་དང་། ལ་ལར་ངེས་པ་འདྲ་ཡང་དེ་དག་གི་སྐྱོན་གྱི་ངོས་ནས་བསམ་ནས་རང་
ཉིད་ཀྱི་དད་པ་ལོག་པར་འགྱུར་བས་རང་ལ་གནོད་པ་ལས་དེར་གནོད་པ་མི་འགྱུར་
རོ། །ཁྱད་པར་བླ་མས་ནི་མི་དགེ་བ་བཅུ་དང་མཚམས་མེད་པ་ལྔའི་ལས་བྱེད་པ་མཐོང་
ན་ཡང་། དེ་སྐྱོན་དུ་མི་བསམ་ཏེ། ཡང་རྩེ་ལས་བྱུང་པ་ལྟར། སྤྲུལ་སྐུའི་རྣམ་འགྱུར་
ཡིན་ཡང་སྲིད་དེ། སངས་རྒྱས་ནི་བླ་མ་ལ་སོགས་གང་དུ་ཡང་སྤྲུལ་ནས་སེམས་ཅན་
གྱི་དོན་མཛད་དོ། །སྔོན་བདེར་གཤེགས་སྤྲང་པོ་གཟའ་མི་དགུར་སྤྲུལ་པ་ལྟ་བུ་དང་།
གླུ་རུ་སྣོན་རྩེའི་ལོ་རྒྱུས་ལྟ་བུའོ། །རང་སྣང་མ་དག་པས་མཐོང་སྣང་ཡིན་སྲིད་དེ། སྔོན་
གཏོ་བུ་དོད་དེ་རང་སྣང་མ་དག་པས་འཇིགས་པའི་གཤིན་རྗེ་མང་པོས་བསྐོར་བར་
མཐོང་སྟེ། ཕྱིས་སྣང་བ་དག་ཚེ་ཡེ་གཤེན་འཕྲུལ་གྱི་བོན་པོར་སོང་བ་བཞིན་ནོ། །འགྲོ་
བ་འདྲེན་པའི་ཐབས་ཡིན་ཡང་སྲིད་དེ། སྔོན་སྟོན་པས་ནེའུ་ཆུང་ལ་སྲིད་པ་སྤྲུལ་ནས་
བསྟན་པས་ནེའུ་ཆུང་འཇིགས་ཏེ་སྐྱོ་སུན་སྐྱེས་པ་ལྟ་བུའོ། །དེའི་ཕྱིར་བླ་མའི་མཛད་
སr



109
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
སྤྱོད་མ་དག་པ་ཅི་ལྟར་མཐོང་ཡང་དེའི་སྐྱོན་དུ་བསམ་ན་རང་སྣང་ལོག་པས། དེས་
དངོས་གྲུབ་འབྱུང་བའི་གེགས་བྱེད་ཅིང་། ཕྱིས་ངན་འགྲོར་སྐྱེ་བར་འགྱུར་རོ། །དེས་
ན་བོན་དང་མཐུན་པར་སྒྲུབ་འདོད་ཀྱིས་རང་ཉིད་སྒོར་ཞུགས་པ་ལ་མི་རིགས་པའི་
ན་ཚ་སོགས་རྐྱེན་ངན་བྱུང་པ་ནི། སྔོན་རང་གི་ལས་ངན་བསགས་པའི་འབྲས་བུ་ཕྱི་
མ་ངན་འགྲོའི་གནས་སུ་སྡུག་བསྔལ་མྱོང་དགོས་ན། དེ་ལྟར་དགེ་བའི་བསམ་སྦྱོར་
དག་དེས་བསླང་ནས། ན་ཚ་སོགས་ཀྱི་སྡུག་བསྔལ་ཅུང་ཟད་མྱོང་ནས་དག་པ་ཡིན་ཏེ།
དཔེར་ན་གཅོང་ནད་ཆེན་པོ་ལ་སྦྱོར་སྨན་རྣོན་པོ་བཏང་ན་ནད་སློང་ནས་སྦྱོང་པ་དང་
འདྲའོ། །དེའི་ཕྱིར་དེ་ལ་ནི་དད་པ་ལོག་པ་སྤོང་པ་ཙམ་དུ་མ་ཟད་དགེ་བའི་བསྐུལ་
མར་ཤེས་པར་བྱས་ལ་འབད་དོ།།
ལྔ་པ་དབྱེ་བ་ལ། དང་པོ་དྭངས་པའི་དད་པ་ནི། ནོར་བུ་ཆུ་དྭངས་རྫས་ཀྱི་ཆུ་
སྙོགས་སེལ། །དྭངས་པའི་དད་པས་སྤྲོ་འགྱུར་དགེ་སྡིག་འབྱེད། །ཅེས་པ། དང་པོ་
དྭངས་པའི་དད་པ་ནི་དཔེར་ན་ནོར་བུ་ཆུ་དྭངས་བྱ་བའི་རྫས་དེ་ཉིད་ཆུ་སྙོགས་པའི་
ནང་དུ་བཅུག་ན། དྭངས་སྙིགས་སེལ་བ་ལྟར་དགེ་བ་ལ་དྭངས་སྤྲོ་བའི་དོད་པ་དེས་
ཀྱང་། རང་རྒྱུད་ལ་སྡིག་པའི་ཕྱོགས་སེལ་ཞིང་དགེ་བ་ལ་ཡིད་ཕྱོགས་པར་འགྱུར་
རོ། །མོས་པའི་དད་པ་ནི། མ་ཡི་ཕྱིར་ན་བུ་གཞོན་འབྲང་བ་ལྟར། །མོས་པའི་དད་པས་
བསྟན་ལ་འཇུག་པར་འགྱུར། །ཞེས་པ། དཔེར་ན་བུ་ཆུང་ཆེས་གཞོན་པ་རྣམས་མ་ཁོ་
ནར་སྐྱབས་དང་བརྟེན་པ་རེ་ཞིང་། དེའི་ཕྱི་ན་འབྲང་པ་ལྟར། སངས་རྒྱས་ཀྱི་བསྟན་
པ་ཁོ་ན་ལ་སྐྱབས་ཚོལ་ཞིང་འཇུག་པར་འགྱུར་རོ། །ཡིད་ཆེས་པའི་དད་པ་ནི། དགུན་
གཞུའི་རྒྱུད་བཞིན་ཡིད་ཆེས་དད་པ་ཡིས། ཐེ་ཚོམ་སེལ་ཏེ་ཤེས་པ་གཞུང་ཚུགས་



110
སྒོ་བཞི་མཛོད་ལྔའི་ཡང་བཅུད།
འགྱུར། ཞེས་པ། དཔེར་ན་དགུན་གཞུའི་རྒྱུད་ཐང་ལྷོད་མེད་པར་སུ་ཐེང་པ་བཞིན་དུ་
རྒྱུ་འབྲས་ལ་ཐེ་ཚོམ་ཡིད་གཉིས་སེལ་ཏེ། ཤེས་པ་དགེ་བའི་ཕྱོགས་ལ་ཐང་ཆོད་ཅིང་
གཞུང་ཚུགས་པར་འགྱུར། རྒྱུན་རིང་བའི་དད་པ་ནི། ཆུ་བོ་ཆེན་པོ་རྒྱུན་དུ་འབབ་པ་
ལྟར། །རྒྱུན་ཐག་རིང་བའི་དད་པ་སྐྱོ་ངལ་མེད། །ཅེས་པ། དཔེར་ན་ཆུ་བོ་ཆེན་པོ་རྒྱུན་
དུ་འབབ་པ་ལྟར། དགེ་བའི་ཕྱོགས་སྒྲུབ་པ་ལ་སྐྱོ་ངལ་དང་ཆད་དུབ་སོགས་ཀྱི་བར་
དུ་མི་ཆོད་པར་རྒྱུན་དུ་བརྩོན་པར་བྱའོ། །ཕྱིར་མི་ལྡོག་པའི་དད་པ་ནི། སྲོག་ཆད་མི་
གང་ལྡོག་པ་མེད་པ་བཞིན། །ཕྱིར་མི་ལྡོག་པའི་དད་པ་མཐའ་རུ་ཕྱིན། །ཞེས་པ། དཔེར་
ན་སྲོག་ཆད་ནས་ཤི་ཟིན་པའི་མི་གང་ཡིན་པ་དེ་ནི། ཕྱིས་ལྡོག་པ་མེད་པ་བཞིན་ཚུལ་
ཁྲིམས་ལ་སོགས་པའི་དགེ་སྦྱོར་དུ་ཞུགས་ནས་བར་ཆོད་ཀྱི་རྐྱེན་གང་གིས་ཀྱང་མི་
ལྡོག་པར་མཐར་ཕྱིན་པ་བྱའོ། །
དྲུག་པ་དད་པའི་བྱེད་ལས་ནི། རྒྱ་མཚོའི་གཏིང་ན་འཇོག་པོའི་ཀླུ་གནས་པ། །
པད་མ་སྟོང་བརྩེག་རུས་སྦལ་ཁྲ་བོ་ཡིས། །ཆུ་ལས་འོ་མ་དུག་ལས་རྩི་ཕྱེ་བཞིན། དགེ་
སྡིག་སྤོང་ལེན་ཚོགས་གསོག་སྒྲིབ་པ་སྦྱངས། །ཞེས་རྒྱ་མཚོའི་གཏིང་ན་ཀླུ་འཇོག་
པོ་དེས་རུས་སྦལ་གྱིས་གཟུགས་བཟུང་སྟེ། དེ་ཡང་ཕོ་ཐམས་ཅད་ཀྱི་རྒྱབ་ཏུ་འཁོར་
ལོ། མོ་ཐམས་ཅད་ཀྱི་རྒྱབ་ཏུ་པད་མའི་རི་མོ་ཁྲ་བོར་དོད་པ་དེ་དག་གིས་ཆུ་དང་འོ་མ་
འདྲེས་པ་སོ་སོར་ཕྱེ་ནས་འོ་མ་ལེན་པའམ། དུག་དང་རྩི་འདྲེས་པ་ཕྱེ་ནས་རྩི་ལེན་པ་
བཞིན་དུ། དད་པ་སྐྱེས་ན་རང་གི་སེམས་རྒྱུད་ལ་སྡིག་པའི་ཕྱོགས་རྣམས་དུག་ལྟ་བུ་
མཐོང་ནས་སྤོང་ཞིང་དགེ་བའི་ཚོགས་རྣམས་རྩིའི་ཚུལ་དུ་ལེན་པས་ཚོགས་གཉིས་
བསགས་ཤིང་སྒྲིབ་པ་སྦྱོང་བར་བྱེད་དོ།།



111
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བདུན་པ་ཡོན་ཏན་ནི། དོང་ནས་བཙོན་ཐར་ཞིང་ས་གཤིན་པོའམ། །དག་བྱེད་
ཆུ་བཞིན་སྔར་བསགས་སྒྲིབ་པ་སྦྱོང་། །མ་འོང་དགེ་བ་ཐམས་ཅད་འཕེལ་བར་འགྱུར། །
འཁོར་བའི་གནས་ནས་ཐར་པའི་བྱང་ཆུབ་འཐོབ། །ཅེས་པ། དཔེར་ན་དོང་དུ་བཅུག་
པའི་བཙོན་བུ་དེས་གནས་དེ་ལས་ཐར་ཐབས་ཁོ་ན་བསམ་ཞིང་ཐབས་དུ་མས་ཐར་
ཐབས་ལ་འབད་ནས་ཐར་པ་བཞིན། འཁོར་བའི་གནས་འདི་དག་མི་བདེ་བ་བཙོན་
དོང་དང་འདྲ་བར་རྟོགས་པའི་དད་པ་དང་ངེས་འབྱུང་སྐྱེས་ནས་དེ་ལས་ཐར་པའི་
ཐབས་དགེ་བ་ཁོར་ན་ཡིད་ལ་བྱེད་ཅིང་འཇུག་པས་ཐར་པ་བྱང་ཆུབ་ཐོབ་པར་འགྱུར་
རོ། །དད་པ་འདི་ནི་ཞིང་ས་གཤིན་པོ་དང་ཡང་འདྲ་སྟེ། དེ་ལ་ས་བོན་ཅི་བཏབ་མ་
ཉམས་པར་འབྲས་བུ་སྐྱེ་འཕེལ་ཆེ་བར་སྨིན་པ་བཞིན་དུ་མ་འོང་པའི་དགེ་བ་ཐམས་
ཅད་ཀྱང་གསར་དུ་བསོག་ཅིང་། སྔར་ཡོད་ཀྱི་དགེ་བ་རྣམས་རྒྱ་ཆེར་ཡང་འཕེལ་
བར་འགྱུར་རོ། །དག་བྱེད་ཀྱི་ཆུ་དང་འདྲ་སྟེ། དཔེར་ན། འདག་ཚལ་སོགས་དག་བྱེད་
ཀྱི་ཆུས་དྲི་མ་ཅན་ཅི་ལྟ་བུ་བཀྲུས་ན་དག་པར་འགྱུར་བ་བཞིན། དད་པ་འདི་ཡོད་ན་
སྔར་བསགས་ཀྱི་སྒྲིབ་པ་ཡང་སྦྱང་ནུས་སོ། །གལ་ཏེ་སངས་རྒྱས་དང་བྱང་ཆུབ་སེམས་
དཔའི་ཡོན་ཏན་བཤད་ཀྱང་དད་མོས་ཅུང་ཟད་ཀྱང་མི་སྐྱེ་བ་དང་། ལས་འབྲས་ཀྱི་
ངེས་པ་བཤད་ཀྱང་ཡིད་ཆེས་ཅུང་ཟད་ཀྱང་མི་སྐྱེ་བ་དང་། ངན་འགྲོའི་སྡུག་བསྔལ་
ཐོས་ཀྱང་སྐྲག་འཇིགས་ཅུང་ཟད་ཀྱང་མི་སྐྱེ་བ་དང་། རབ་ཏུ་བྱུང་བ་དང་བསྟན་པ་ལ་
འཇུག་པའི་བསམ་པ་ཅུང་ཟད་ཀྱང་མི་སྐྱེ་བ་དང་། གལ་ཏེ་རབ་ཏུ་བྱུང་ན་ཡང་འཚོ་
བ་ལ་སོགས་བསྙེན་བཀུར་འབའ་ཞིག་གི་ཆེད་དུ་བྱས་ཤིང་། བོན་ཤེས་པ་དང་བཤད་
པ་ཐམས་ཅད་ཀྱང་བཀུར་བསྟི་ཁེ་དྲག་འབའ་ཞིག་གི་ཆེད་དུ་བྱེད་པ་དེ་ནི་བསྲེགས་



112
སྒོ་བཞི་མཛོད་ལྔའི་ཡང་བཅུད།
མ་ལ་སོ་ནམ་བྱས་ཀྱང་ལོ་ཐོག་མི་འབྱུང་བ་ལྟར་ཚུལ་འཆོས་ཀྱི་སྤྱོད་པ་ཅི་ཙམ་
གཟབ་ཀྱང་ཐར་པའི་རྩ་བ་ཆད་པས་རྟག་ཏུ་འཁོར་བར་གནས་ཤིང་ཤས་ཆེར་ངན་
འགྲོར་ལྟུང་སྟེ། ཀུན་ནས་ཉོན་མོངས་པ་དང་གཏན་དུ་ལྡན་པ་དེ་ནི་ཐར་པའི་རྒྱུ་མེད་
པའི་ཕྱིར་མྱ་ངན་ལས་འདའ་མི་སྲིད་དོ། །ཞེས་པ། དེའི་ཕྱིར་ཡོན་ཏན་ཐམས་ཅད་ཀྱི་
གཞི་རྟེན་དང་སྔོན་འགྲོ་ཡིན་པས་དད་པ་འདི་རྒྱུད་ལ་ཅི་སྐྱེ་བྱེད་དགོས་ཏེ། མདོ་ལས།
དད་པ་དྲག་པོ་འདི་ནི་ཕྱིར་མི་ལྡོག་པའི་རྒྱུ། བསོད་ནམས་དེ་ཆེ་དཔག་ཏུ་མེད་པ་
ཡིན། ཞེས་སོ། །དོན་ལྔ་པ་དད་པ་བསྟན་པའོ།། །། །
དེ་ལྟར་བཤེས་གཉེན་གྱི་ཡོན་ཏན་དང་དལ་འབྱོར་དང་མི་རྟག་པ་དང་ཉེས་
དམིགས་སོགས་ཐུན་དུ་བཅད་ནས་རིམ་གྱིས་བསྒོམ་པས། རྙེད་དཀའ་བའི་དལ་
འབྱོར་ཐོབ་པ་ལ་སྐད་ཅིག་ཀྱང་དལ་བར་ཕངས་ནས་འཆི་བ་མི་རྟག་པ་ལ་ཡིད་
ཕྱོགས་པས་ཚེ་འདིར་དོན་གཉེར་གྱི་བློ་ལྡོག འཁོར་བ་ཐམས་ཅད་སྡུག་བསྔལ་གྱི་
རང་བཞིན་དུ་ཤེས་ནས་དེ་ལས་ཡིད་ངེས་པར་འབྱུང་བས། ཐར་པ་མྱང་འདས་ཐོབ་
འདོད་ཀྱི་བློ་སྐྱེ་བའི་དད་པ་དང་ལྡན་པ་དེས་ནི་སྐོམ་པས་ཆུ་ཁོ་ན་ཡིད་ལ་བྱེད་པ་
བཞིན་དགེ་བ་ཁོ་ན་ཡིད་ལ་དུང་དུང་བྱེད་པ་ན་མྱུར་དུ་སངས་རྒྱས་ཀྱི་བསྟན་པ་ལ་
འཇུག་དགོས་པས། དེའི་འཇུག་སྒོ་ཡང་། ཡང་རྩེ་ལས། སྐྱབས་འགྲོ་ནི་བྱ་བ་ཐམས་
ཅད་ཀྱི་ཐོག་མ། དགེ་སྦྱོར་ཐམས་ཅད་ཀྱི་སྔོན་འགྲོ། སྡོམ་པ་ཐམས་ཅད་ཀྱི་གཞི་རྟེན་
ཞེས་གསུངས་པ་ལྟར། ཐོག་མར་སྐྱབས་སུ་འགྲོ་བ་ལ་འཇུག་དགོས་པས་དེ་ལ་གཉིས།
དངོས་དང་། ཞར་བྱུང་ངོ༌།།
དང་པོ་ལ་བཞི་སྟེ། སྐྱབས་སུ་འགྲོ་བའི་རྒྱུ་དང་། ངོ་བོ་དང་། ཕན་ཡོན་དང་།



113
པས་ས
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བསླབ་བྱའོ། །དང་པོ་རྒྱུ་དང་། ཆོ་ག་གཉིས་ལས། དང་པོ་ནི། ལུས་ཅན་གང་ཞིག་
སྡུག་བསྔལ་མཐོང་པ་ཡིས། །འཇིགས་པ་དེ་ལས་སྐྱོབ་པར་བྱེད་པའི་བློས། །སྐྱབས་
གནས་ཁྱད་པར་བྱས་པས་སངས་རྒྱས་སོགས། །ནུས་པའི་ཡོན་ཏན་ངེས་པས་སྐྱབས་
སུ་འཛིན། །ཞེས་པ། མདོ་ལས། ལུས་ཀྱི་མཚན་ཉིད་ཐར་པ་མེད་པས་ལུས། །ཞེས་པ་
བཞིན་ལུས་ཅན་འཁོར་བའི་སེམས་ཅན་རྣམས་སྐྱབས་སུ་འགྲོ་བའི་སྐལ་པ་དང་ལྡན་
པ་དག་གིས་སྐྱབས་གནས་ལ་སྐྱབས་ཚོལ་པའི་བློ་ནི་རྒྱུ་གཉིས་ཀྱིས་སྐྱེད་པར་བྱེད་དེ།
དེ་གང་ཞེ་ན། འགྲོ་བ་རིགས་དྲུག་གི་སྡུག་བསྔལ་ལ་ལེགས་པར་བསམ་པས། དེ་དག་
ལ་རང་དབང་མེད་པར་ལས་ཀྱི་དབང་གིས་རེས་མོས་སུ་སྦྱང་དགོས་ལ། དེའི་ཚེ་སྡུག་
བསྔལ་དེ་དག་ལ་བཟོད་གླགས་མེད་ཅིང་མཐའ་མེད་དོ་སྙམ་པའི་འཇིགས་པ་སྐྱེ་བ་
དང་། སྡུག་བསྔལ་གྱི་འཇིགས་པ་དེ་ལ་ཐར་ཐབས་སེམས་པ་དང་། རང་སྟོབས་ཀྱིས་
མི་ནུས་པས་དེ་ལས་སྐྱོབས་པར་ནུས་པའི་སྐྱབས་གནས་གང་དག་ལ་ངེས་པར་སྐྱབས་
ཚོལ་དགོས་སྙམ་པར་འདོད་པའི་བློ་དང་གཉིས་ཏེ། དེ་གཉིས་ནི་སྔར་ནེའུ་ཆུང་མས་
ལམ་དུ་སྡུག་བསྔལ་གྱི་མཐོང་སྣང་གིས་འཇིགས་ནས་དགེ་བ་ལ་ཐང་ཆོད་པའི་བློ་
སྐྱེས་པ་བཞིན་ནམ། དཔེར་ན་ལམ་དུ་ཤ་མཁན་དཔའ་བོ་སྟོབས་ལྡན་ཡོད་ངེས་ལ་
འཇིགས་ཤེས་པ་དང་། དེ་སྐྱོབས་ནུས་པའི་ཁེ་དྲེགས་ཤིག་ལ་སྐྱེལ་མ་བཙལ་ན་ཐར་
པ་ལྟ་བུའོ། །དེ་ལས་གཞན་རང་ཉིད་བཅོམ་ནུས་ངེས་ཀྱི་དགྲ་ཡོད་བཞིན་དུ། དེ་ལ་
འཇིགས་མི་ཤེས་པ་དང་། འཇིགས་སྐྲག་གི་བློ་སྐྱེས་ཀྱང་སྐྱེལ་མ་མི་འཚོལ་བའམ།
ཚོལ་ཡང་སྐྱེལ་མི་ནུས་པའི་ཁས་ཞན་པ་ལ་བརྟེན་ན་སྐྱོབས་མི་ནུས་པ་བཞིན་དུ། བློ་
དེ་གཉིས་འཚོགས་པ་མེད་ན་སྐྱབས་འགྲོ་ནུས་ལྡན་མཚན་ཉིད་པ་མི་སྐྱེ་བས། དེ་



114
ངན་
སྒོ་བཞི་མཛོད་ལྔའི་ཡང་བཅུད།
གཉིས་སྐྱེས་པ་ལ་ནན་ཏན་དུ་བྱའོ། །དེ་ཡང་སྡུག་བསྔལ་གྱིས་འཇིགས་པའི་བློ་ནི།
འཁོར་བའི་ཉེས་དམིགས་སྤྱི་དང་ཁྱད་པར་གོང་དུ་བསྟན་པ་དེ་དག་ལ་ལེགས་པར་
བསམ་པ་ལས་སྐྱེ་ལ། སྐྱབས་གནས་ཚོལ་པའི་བློ་ནི་སྐྱོབས་ནུས་པ་དང་མི་ནུས་པའི་
ཁྱད་པར་དབྱེ་བས་རང་ཉིད་འཇིགས་པ་མཐའ་དག་ལས་གྲོལ་བ། གཞན་སྐྱོབས་པའི་
ཐབས་ལ་མཁས་པ། ཕྱོགས་རིས་མེད་པའི་དོན་མཛད་པ་གསུམ་དང་ལྡན་པ་དགོས་ཏེ།
དེ་དག་མེད་ན་སྐྱོབ་པར་མི་ནུས་པ་དང་། སྐྱོབས་ཐབས་མི་ཤེས་པ་དང་། ཤེས་ཀྱང་མི་
སྐྱོབ་པའི་ཕྱིར་རོ། །དེ་ཡང་སངས་རྒྱས་ཁོ་ན་ལ་ཡོན་ཏན་དེ་དག་ངེས་པར་ཡོད་པས་
ན་སྐྱབས་གནས་སུ་འཛིན་གྱི། དབང་ཕྱུག་སོགས་ལ་ཡོན་ཏན་དེ་མེད་པར་ཤེས་ནས་
སྐྱབས་སུ་མི་འཛིན་ནོ། །ཡོན་ཏན་དེ་ལྡན་གྱི་སངས་རྒྱས་ལ་སྐྱབས་སུ་འཛིན་འོས་
པ་ལྟར། སངས་རྒྱས་དེ་སྐྱེད་པའི་རྒྱུ་འགོག་བདེན་དང་ལམ་བདེན་གྱིས་བསྡུས་པའི་
རྟོགས་པའི་བོན་དང་དེ་སྟོན་བྱེད་ཀྱི་ལུང་གི་བོན་དང་། བོན་དེ་ལ་བརྟེན་ནས་སངས་
རྒྱས་སྒྲུབ་པ་པོ་སེམས་དཔའ་ལ་ཡང་སྐྱབས་སུ་ངེས་པར་འཛིན་འོས་པའོ།།
གཉིས་པ་ཆོ་ག་ནི། དུས་འདི་ནས་བཟུང་སྟེ་བྱང་ཆུབ་འབྲས་བུའི་བར། །བདག་
གཞན་འཁོར་བའི་འཇིགས་པ་སྒྲོལ་འདོད་པས། ཞལ་སྐྱིན་རྟེན་དང་བླ་མའི་སྤྱན་སྔ་
རུ། །མཆོད་པའི་ཚོགས་བཤམས་སྤྲུལ་ཏེ་ཡོངས་སུ་འབུལ། །ཞེས་པ། སྐྱབས་འགྲོ་སྐྱེ་
བའི་རྒྱུ་ཤུགས་དྲག་ན། དེ་སྐྱེས་པའི་ཆོ་གའམ་བརྡའ་ལས་ཐོབ་པར་བྱ་སྟེ། དེ་ཡང་
དུས་ཀྱི་ཁྱད་པར་འདི་ནས་བཟུང་ནས་བྱང་ཆུབ་འབྲས་བུ་གྲུབ་པའི་བར་རོ། །འདོད་
པའི་ཁྱད་པར་བདག་གཞན་མཐའ་དག་འཁོར་བའི་སྡུག་བསྔལ་གྱི་འཇིགས་པ་ལས་
སྒྲོལ་བར་འདོད་པའི་བློས་སོ། །དེ་ལ་ཞལ་སྐྱིན་གྱི་རྟེན་གསུམ་དང་བླ་མའི་སྤྱན་སྔ་
ཅནས་
མ་བར



115
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
རུ་མཆོད་པའི་ཚོགས་དངོས་སུ་འབྱོར་པའི་མཆོད་པ་འབྱོར་ཚད་བཤམས་ལ། ཡིད་
ཀྱིས་ཀྱང་སྤྲུལ་ཏེ་འབུལ་བ་དང་། ཡོངས་སུ་བཟུང་པ་མེད་པའི་མཆོད་པ་རྣམས་ཕུལ་
ཏེ། ཅོག་པུར་འདུག་སྟེ་ཐལ་མོ་རབ་སྦྱར་ནས། སྐྱབས་གནས་ཚོགས་ཀྱི་ཡོན་ཏན་
དོན་བཞིན་དུ། དྲན་པ་དེ་ལ་གུས་པ་དང་བཅས་པས། ངེག་ཏུ་སྐུ་གསུམ་ལྷུན་གྲུབ་
སྟོབས་ཆེན་འཇིགས་པ་སེལ། །ཕྱོགས་དུས་སངས་རྒྱས་རྣམས་ལ་སྐྱབས་སུ་མཆིའོ། །
ཐར་ལམ་བདེར་འབྱེད་ཡང་དག་བདེན་པའི་བོན། །བདེན་གཉིས་དོ་མཉམ་བོན་
ལ་སྐྱབས་སུ་མཆིའོ། །སྒྲིབ་གཉིས་བྱང་སྦྱོང་གཞན་གྱི་དོན་ལ་བརྩོན། །གཤེན་རབ་
སེམས་དཔའི་ཚོགས་ལ་སྐྱབས་སུ་མཆིའོ། །དེ་སྐད་ལན་གསུམ་བརྗོད། བླ་མ་ཡོད་ན་
རྗེས་ཟློས་ཐབས་ལེགས་དང་བཅས་པ་བྱ། མེད་ན་རང་གིས་བརྗོད་ལ་སྐྱབས་གསོལ་
ཏེ་དམ་བཅའོ། །ཚིག་གི་དོན། སྐུའི་ཁྱད་པར་དབྱིངས་དང་རང་བཞིན་རྣམ་པར་དག་
པ་གློ་བུར་གྱི་དྲི་མའི་སྤྲོས་པ་མཐའ་དག་དང་ཡང་བྲལ་པའི་བོན་སྐུ་དང་། བསོད་
ནམས་ཀྱི་ཚོགས་ཡོངས་སུ་རྫོགས་པས་བསྐྱེད་པའི་མཚན་དཔེས་བརྒྱན་པའི་ལོངས་
སྤྱོད་རྫོགས་སྐུ་དང་། གདུལ་བྱ་མཐའ་དག་གདུལ་བ་ལ་རང་གི་མོས་པ་དང་མཐུན་
པར་སྟོན་པ་ཅིར་ཡང་སྤྲུལ་པའི་སྐུ་སྟེ། སྐུ་གསུམ་ལྷུན་གྱིས་གྲུབ་པ་རྫོགས་པའི་སངས་
རྒྱས་དེ་ལ་ཡེ་ཤེས་ཀྱི་ཁྱད་པར་གདུལ་བྱ་རྣམས་ལ་མངོན་མཐོ་དང་ངེས་ལེགས་ཀྱི་
ལམ་སྟོན་པ་ལ་ཆགས་ཐོགས་མེད་པ། གནས་དང་གནས་མིན་མཁྱེན་པ་སོགས་
མཁྱེན་པའི་སྟོབས་ཆེན་པོ་བཅུ་མངའ་བ་དེས། འཕྲིན་ལས་ཀྱི་ཁྱད་པར་ཕན་བདེ་ཁོ་
ནའི་མཛད་པ་སྣ་ཚོགས་པ་དང་རྒྱུན་མི་འཆད་པ་དག་གིས་གདུལ་བྱ་རྣམས་ཀྱི་སྡུག་
བསྔལ་གྱི་འཇིགས་པ་མ་ལུས་པ་སེལ་མཛད་པའོ། །དེ་ཡང་ཕྱོགས་རེ་དང་དུས་རེ་མ་



116
སྒོ་བཞི་མཛོད་ལྔའི་ཡང་བཅུད།
ཡིན་པར། ཕྱོགས་བཅུ་དང་དུས་གསུམ་གྱི་སངས་རྒྱས་ལ་སྐྱབས་སུ་འགྲོ་བའོ། །ཐར་
པ་དང་ཐམས་ཅད་མཁྱེན་པ་ལ་འགྲོ་བའི་ལམ་གྱི་གོ་འབྱེད་པ་ལ། དྲན་པ་ཉེ་བར་
བཞག་པ་ལ་སོགས་ལམ་ལྔའི་སྐབས་ཀྱི་རྟོགས་པ་གཡུང་དྲུང་གི་ཡན་ལག་སོ་བདུན་
དང་། ས་བཅུ་ལ་རྫོགས་པའི་ཕར་ཕྱིན་གྱི་རང་བཞིན་བཅུ་ལ་སོགས་པའི་ཕན་ཡོན་གྱི་
རྣམ་པའམ། ཡང་དག་པའི་མི་བསླུ་བ་བདེན་པའི་དོན་འགྲུབ་བྱེད་བདེན་པ་གཉིས་དོ་
མཉམ་པ་སྟེ། ཟུང་འཇུག་ལ་བརྟེན་པའི་ཚོགས་གཉིས་སམ་ཐབས་ཤེས་རབ་ཀྱི་ལམ་
ཚངས་པའི་བོན་དང་། སྒྲིབ་པ་གཉིས་ཀྱི་ཆེ་ལོང་སྦྱོར་ལམ་མན་དུ་བྱང་ནས། ཆུང་ངུ་
མངོན་གྱུར་བ་སྦྱོང་བར་བྱེད་པ་མཐོང་ལམ་པ་དང་། འཕྲ་བ་བག་ལ་ཉལ་བའི་སྒྲིབ་
པ་སྦྱོང་བར་བྱེད་པ་སྒོམ་ལམ་པ་སྟེ། གཞན་དོན་ལ་བརྩོན་པའི་གཤེན་རབ་སེམས་
དཔའི་ཚོགས་ཏེ། དེ་དག་གིས་སྐྱོབ་ནུས་པས་ན་སྐྱབས་སུ་འགྲོའོ།།
གཉིས་པ་སྐྱབས་འགྲོའི་ངོ་བོ་ནི། དེ་ལྟར་སངས་རྒྱས་བོན་དང་སེམས་དཔའ་
ལ། །སྟོན་པ་ལམ་དང་སྒྲུབ་པའི་གྲོགས་ཞུ་སྟེ། །རྗེས་སུ་ཞུགས་ནས་བསྒྲུབ་ཅིང་བརྟེན་
པས་ནི། །ཡིད་ཆེས་བློ་གཏད་གཞན་དུ་འགྱུར་བ་མིན། །ཞེས་པ། སངས་རྒྱས་ལ་
སྐྱབས་སྟོན་པར་ཞུས་ཏེ་བསྟན་པ་ལ་རྗེས་སུ་ཞུགས་པའོ། །བོན་ལ་ལམ་ཞུས་ཏེ་བོན་
ལས་སྤངས་བླང་གི་གནས་རྣམས་ལ་འདོར་ལེན་ཚུལ་བཞིན་བསྒྲུབ་པའོ། །གཤེན་
རབ་སེམས་དཔའ་ལ་གྲོགས་ཞུ་སྟེ་དེ་ལ་བརྟེན་ནས་མཛད་སྤྱོད་མཐུན་པར་བསྒྲུབ་
པའོ། །དེའི་ཕྱིར་སྐྱབས་གསུམ་པོ་དེ་དག་ལ་ནུས་པ་ཡོན་ཏན་ཁྱད་པར་ཅན་དུ་ཡོད་
པར་ཤེས་ནས་ཡིད་ཆེས་པས། རང་གི་ཉེས་ལེགས་འདོར་ལེན་བསམ་པ་ཐམས་ཅད་
སྐྱབས་གནས་དེའི་དབང་དུ་བྱེད་པས་བློ་གཏོད་པ་ཡིན་གྱི། སྟོན་པ་གཞན་སེར་སྐྱ་
སམ



117
117
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དང་ཕུར་བུ་ལ་སོགས་དང་། དེའི་བསྟན་པའི་རྗེས་སུ་ཞུགས་པ་དག་ལ་བློ་ཕྱོགས་
པའམ་ཡིད་འགྱུར་བ་མ་ཡིན་ནོ།།
གསུམ་པ་ཡོན་ཏན་ནི། གང་ཞིག་འཇིག་རྟེན་རྗེ་ཡི་ཡོན་ཏན་བཞིན། །སངས་
རྒྱས་སྐྱབས་ཚུད་སྐྱོན་ཡོན་འཕེལ་འགྲིབ་ཞིང་། །འདི་ཡི་བར་ཆོད་རྣམས་སེལ་བར་
དོ་རུ། །སྐྱོབ་བྱེད་ཕྱི་མ་ལ་ཡང་གདུལ་བྱར་འགྱུར། །ཞེས་པ། གང་ཞིག་འདི་དག་ཚུལ་
བཞིན་སྐྱབས་སུ་འགྲོའི་ཕན་ཡོན་ནི། དཔེར་ན་འཇིག་རྟེན་གྱི་ཁས་ཉེན་པོ་རྣམས་
རྗེ་དཔོན་དབང་ཅན་ནམ། ཁས་དྲག་ཅན་ལ་བརྟེན་ནས་རང་འཇིགས་པ་ལས་གྲོལ་
ནས་གཞན་ཡང་སྐྱོབས་ནུས་པའི་ཡོན་ཏན་འབྱུང་བ་དང་། སངས་རྒྱས་ཀྱི་སྐྱབས་སུ་
ཚུད་པས་འཇིག་རྟེན་པ་ལས་གྲོལ་བ་དང་། སྔར་ལོག་པར་ལྟ་བ་ལ་སོགས་པའི་སྒྲིབ་
པ་ཐམས་ཅད་སྲབ་པ་དང་། ཟད་པར་འགྱུར་ཞིང་མུ་སྟེགས་པའི་སྟོན་པ་དང་བསྟན་
པ་དག་ལ་ཡིད་མི་ཕྱོགས་པས་ལམ་གོལ་བར་མི་འགྱུར་རོ། །སྔོན་བསགས་ཀྱི་སྒྲིབ་པ་
ཡང་སྲབ་པ་དང་ཟད་པར་འགྱུར་ཏེ། སྔོན་ཕག་ཏུ་སྐྱེ་བར་འགྱུར་ལྟས་བྱུང་བ་ཞིག་
གིས་སྐྱབས་འགྲོ་བྱས་པ་དེར་མ་སྐྱེས་པ་ལྷ་རུ་སྐྱེས་པ་ལྟ་བུའོ། །སྡོམ་པ་ཐམས་ཅད་ཀྱི་
རྟེན་དུ་འགྱུར་བ་དང་། བསོད་ནམས་རྒྱ་ཆེན་པོ་གསོག་པ་དང་ཡོན་ཏན་གྱི་ཕྱོགས་
རྣམས་འཕེལ་བས་མྱུར་དུ་འཚང་རྒྱ་བར་གྱུར་ཏེ། སྐྱབས་སོང་བསོད་ནམས་གཟུགས་
ཡོད་ན། །ནམ་མཁའ་འདི་ཡང་སྣོད་དུ་ཆུང་། །ཞེས་པ་བཞིན་ནོ། །བསྲུང་བའི་ཚོགས་
དང་ལྡན་པས་ཚེ་འདིར་མི་དང་མི་མ་ཡིན་གྱི་བར་ཆོད་སེལ་ཏེ། གཤིན་ཁྲི་རྗེ་ཡོངས་
རྫོགས་མུ་སྟེགས་རླུང་ཞགས་ཀྱིས་མ་ཚུགས་པའི་གཏམ་རྒྱུད་བཞིན་ནོ། །བར་དོ་ལ་
ཡང་གཤིན་རྗེའི་འཇིགས་པ་ལ་སྐྱོབ་ཅིང་། ཕྱི་མར་གདུལ་བྱར་འགྱུར་བ་ནི། གཏོ་



118
སྒོ་བཞི་མཛོད་ལྔའི་ཡང་བཅུད།
བུའི་གཏམ་རྒྱུད་བཞིན་ནོ། །འདི་དག་མཚོན་པ་ཙམ་སྟེ་གཞན་ཡང་ཤིན་ཏུ་མང་ངོ༌།།
བཞི་པ་ལ་གཉིས། སྤྱིའི་བསླབ་བྱ་དང་། བྱེ་བྲག་གི་བསླབ་བྱའོ། །དང་པོ་ནི། དེ་
ལྟར་ཡོན་ཏན་དྲན་པས་ཡང་ནས་ཡང་། །སྐྱབས་སུ་འགྲོ་བྱ་མཆོད་པ་རྒྱུན་དུ་བརྩོན། །
འཕྲིན་ལས་གསོལ་བཏབ་སྲོག་གི་ཕྱིར་མི་སྤངས། །ཞེས། དེ་ལྟར་ཡོན་ཏན་རྗེས་སུ་
དྲན་པས་ཡང་ཡང་སྐྱབས་སུ་འགྲོ་སྟེ། ཞག་གཅིག་ལ་དུས་དྲུག་སོགས་སུ། བཀའ་
དྲིན་རྗེས་སུ་དྲན་པས་མཆོད་པ་ལ་རྒྱུན་དུ་བརྩོན་ཏེ། རང་གི་བདེ་ལེགས་ཐམས་
ཅད་སྐྱབས་གནས་ཀྱི་བཀའ་དྲིན་དུ་ཤེས་ནས། དྲིན་གཟོ་བའི་བསམ་པས་མཆོད་པ་
ལ་རྒྱུན་དུ་བརྩོན་པར་བྱ་སྟེ། དེ་ལ་དངོས་འབྱོར་ནི་འབྱོར་བ་དང་བསྟུན་ནས་རྒྱུན་
དུའམ་དུས་ཆེན། དུས་བཟང་རྣམས་སུ་ལྷག་པར་འབུལ་ཞིང་བཟའ་བཏུང་གི་དུས་སུ་
མ་ཆགས་པར་འབུལ་ལོ། །ཡིད་ཀྱིས་སྤྲུལ་པ་དང་བདག་པོས་མ་བཟུང་བ་ནི་དུས་དྲུག་
ཏུ་སྐྱབས་སུ་འགྲོ་ཞིང་འབུལ་ལོ། །དད་པས་བྱས་ན་མཎྜལ་མེ་ཏོག་ཆུ་གཙང་སོགས་
དང་ཡིད་ཀྱིས་སྤྲུལ་པ་སོགས་གང་ཕུལ་བ་ལ་བསོད་ནམས་རྒྱ་ཆེར་ཐོབ་པར་བཤད་
པས། དངོས་པོ་ཆུང་བ་སོགས་ལ་ཁྱད་དུ་བསད་པར་མི་བྱའོ། །ནུས་པ་རྗེས་སུ་དྲན་
པས་དགོས་པ་གཞན་མི་བརྟེན་པ་ནི། རང་གི་འདོད་དོན་སྒྲུབ་པ་དང་། མི་འདོད་པ་
སེལ་བ་སོགས་གང་ལ་ཡང་མཛད་པའི་འཕྲིན་ལས་མཐུ་ལྡན་གྱི་སྐྱབས་གནས་མཆོད་
དེ་གསོལ་བ་གདབ་པར་བྱ་བ་ལས། །དེ་དང་མི་མཐུན་པའི་འཇིག་རྟེན་གྱི་ལྷ་འདྲེ་མཆོད་
བསྐྲད་ཙམ་ལ་རེ་བར་མི་བྱའོ། །དེ་ཡང་ནད་པས་སྨན་པ་ལ་རེ་ལྟོས་འཆའ་བ་བཞིན་
འཕྲལ་གྱི་བྱ་བ་སྒྲུབ་པའི་སྡོང་ཙམ་དུ་མ་གཏོགས། ཕུགས་སུ་ནི་སྐྱབས་གནས་ལ་རེ་
ཐག་ཆད་ནས་སྤོང་བ་ནི་ཤིན་ཏུ་མི་རུང་བས་སྲོག་གི་ཕྱིར་ཡང་གཏོང་བར་མི་བྱའོ།།



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
119
གཉིས་པ་བྱེ་བྲག་གི་བསླབ་བྱ་ནི། སེམས་ཅན་དོན་བྱ་དཀའ་ཚེགས་ཁྱད་མི་
གསོད། །སྡིག་པའི་གྲོགས་སྤོང་སྐུ་གཟུགས་ལ་སོགས་དང་། །གླེགས་བམ་ཡི་གེ་སྤྱི་དམ་
གཅིག་པ་ལ། །སྲི་ཞུ་གུས་པ་ཆེར་བྱེད་དེ་མིན་སྤང་། །རྒྱལ་སྲིད་གཅིག་པའི་ཁྲིམས་
བཞིན་བྱ་བའོ། །ཞེས་པ། སངས་རྒྱས་ལ་སྐྱབས་ནས་སེམས་ཅན་གྱི་དོན་བྱ་སྟེ། དེས་
སངས་རྒྱས་མཉེས་པའི་ཕྱིར་ཏེ། སེམས་ཅན་རྣམས་ལ་ཕན་པར་གྱིས། །བདག་ལ་ཕན་
པ་དེ་ཉིད་དོ། །ཞེས་དང་། སེམས་ཅན་མགུ་བྱ་མ་གཏོགས་པ། །རྒྱལ་བ་དགྱེས་པའི་
ཐབས་གཞན་མེད། །ཅེས་གསུངས་པ་ལྟར་རོ། །སངས་རྒྱས་ཀྱི་ཞལ་སྐྱིན་སྐུ་གཟུགས་
དང་མཆོད་རྟེན་དང་སྐུ་གདུང་ལ་སོགས་པ་ལ་མི་གུས་པ་སྤོང་ཞིང་གུས་པ་ཆེས་
ཆེར་བྱའོ། །བོན་ལ་སྐྱབས་ནས་ལུང་ལ་ཡིད་ཆེས་ཏེ་དཀའ་ཚེགས་ཁྱད་དུ་མི་བསད་
ཅིང་བོན་ཚིག་བཞི་ཡན་ཆད་ཀྱི་གླེགས་བམ་དང་ཡི་གེ་ལ་འགོམ་ཡུག་སོགས་དང་
གཏའ་མར་བཞག་པ་དང་། ཟོང་དུ་བྱེད་པ། ལྷམ་དང་སྦྲག་ནས་ཁུར་བ་སོགས་མི་གུས་
པ་སྤོང་བར་བྱའོ། །སེམས་དཔའ་ལ་སྐྱབས་ནས་སྡིག་པའི་གྲོགས་སྤངས་ཞིང་སྤྱིའི་
དམ་ཚིག་གཅིག་པ་སྟེ། བོན་སྒོར་ཞུགས་པའི་གང་ཟག་ཙམ་ལ་ཡང་སྲི་ཞུ་དང་གུས་
བཀུར་ཆེན་པོ་བྱ་ཡི། ཁྱད་དུ་བསད་པ་དང་སྐུར་པ་སོགས་སྤོང་པར་བྱ་སྟེ། དཔེར་
ན། རྒྱལ་སྲིད་གཅིག་གི་ཁྲིམས་ལ་གནས་པ་དག་གིས་གཅིག་གིས་གཅིག་ལ་གནོད་
པ་སྤོང་ནས་ཕྱོགས་བསྲུང་པ་བཞིན་དུ་བྱའོ། །འདི་གཞུང་ལས་བྱུང་བའི་བསླབ་བྱ་
བསྡུས་པ་ཙམ་ཡིན་ལ། བསླབ་བྱ་རྒྱས་པ་ནི་ཟུར་ལ་ཡོད་པས་དེར་ལྟ་བར་བྱའོ། །དེ་
ལ་སྐྱབས་སངས་རྒྱས་དེ་མེད་པའམ་སྐྱོབ་མི་ནུས་བསམ་པ་དང་། ལུང་གི་བོན་མི་
བདེན་ནམ་རྟོགས་པའི་བོན་ལ་ཕན་ཡོན་མེད་སྙམ་པ་དང་། བཤེས་གཉེན་དགེ་སྤྱོད་



120
སྒོ་བཞི་མཛོད་ལྔའི་ཡང་བཅུད།
ཚུལ་བཞིན་སྒྲུབ་པ་ལ། འབྲས་བུ་མི་འབྱུང་བསམ་པའི་ལོག་ལྟ་དངོས་དང་། དེ་དག་
བདེན་ནམ་སྙམ་པའི་ཐེ་ཚོམ་སྐྱེས་ན་སྐྱབས་འགྲོའི་སྡོམ་པ་གཏོང་ལ། བསླབ་བྱ་དང་
འགལ་ན་ཉེས་བྱས་ཡིན་པས་སྐྱབས་འགྲོའི་སྡོམ་པ་གཏོང་ན་ལོག་རྟོག་དེས་སྡོམ་པ་
གཞན་གང་ཡོད་གཏོང་བས་སྐྱེ་བ་ཐམས་ཅད་དུ་སྡུག་བསྔལ་བརྒྱུད་མར་སྦྱོང་བས་
སྐྱབས་གནས་གཏོང་བའི་བློ་དག་སྐད་ཅིག་ཀྱང་མི་སྐྱེ། བརྒྱ་ལ་བག་མེད་པ་སོགས་
ཀྱིས་སྐྱེས་ན་ཡང་མྱུར་དུ་བཤགས་ལ་སྡོམ་པ་བསྐྱར་ནས་བསྲུང་བར་བྱའོ། །བསླབ་བྱ་
དང་འགལ་ན་ཡང་བཤགས་ཤིང་འབད་པས་མི་འགལ་བར་བསྒྲུབ་པའི་རྩོལ་སེམས་
བསྐྱེད་པར་བྱའོ།། །
གཉིས་པ་ཞོར་འབྱུང་གཞན་གྱི་ལོག་རྟོག་དགག་པ་ལ་གཉིས་ཏེ། མདོ་རྒྱས་
སོ། །དང་པོ་གསུམ་ལས། བཀའ་ལུང་དྲངས་པ་ནི། སྐབས་འདིར་བླ་མས་གཞན་ལོག་
དགག་དགོས་གསུངས། །སྟོན་པའི་ལུང་ནས་མུ་སྟེགས་བདག་པར་བཤད། །ཅེས་པ་
གཞན་དག་ཆོས་སྤོང་གི་ཉེས་པར་འཛེམས་མི་ཤེས་པའི་བན་དེ་ན་རེ། ཕྱི་པ་ནང་
པ་ནི། སྐྱབས་འགྲོས་ཕྱེ་ཟེར་ཞིང་། སྐྱབས་འགྲོ་སོགས་མཐུན་མི་མཐུན་ལ་མི་དཔྱོད་
པར། བླུན་པོ་ཕྱོགས་ཞེན་ཅན་གྱི་ཆགས་སྡང་གིས་བོན་ལ་སྐུར་འདེབས་བྱས་པའི་
ཚིག་དམ་དུམ་ལ་བདེན་པར་འཛིན་པ་གཞན་དག་ཀྱང་དེ་དག་གི་རྗེས་སུ་འབྲང་བ་
འགའ་རེ་ཡོད་པས། དེ་དག་དགག་དགོས་ཏེ། སྐྱབས་འགྲོའི་སྐབས་འདིར་བླ་མ་རི་
ཁྲོད་པས་གཞན་ལོག་རྟོག་ཅན་དགག་དགོས་པར་གསུངས་སོ། །དེ་དག་བཀག་པ་ལ་
ཉེས་པ་མེད་དེ། སྟོན་པས་ཀྱང་གཏན་ཚིགས་ཐེག་པ་སོགས་ཀྱི་ལུང་ནས་མུ་སྟེགས་ཀྱི་
ལོག་རྟོག་བཀག་པར་བཤད་དོ།།



121
སུམ་བརྒྱ་པའི་འགྲེལ་ཉི་ཀ་གསལ་བའི་སྒྲོན་མེ།
གཉིས་པ་བསམ་དོན་བཞག་པ་ནི། ཕྱོགས་རིས་རུ་ངས་རང་གཞུང་སྐྱོང་མིན་
ཏེ། །དོན་གྱི་འདུག་ཚུལ་སྒྲོ་བསྐུར་མེད་བརྗོད་ཅིང་། །ཞེས་པ། རང་གི་འཇུག་སྒོའི་
ཕྱོགས་རིས་དང་། གཞན་ལ་རུ་ང་བས་རང་ལུགས་སྐྱོབ་པ་མི་ནུས་ཏེ། བོན་ལ་སྒོ་
བསྐུར་འདེབས་པ་པོས་ལེགས་པར་བརྟགས་ན། དེའི་འདུག་ཚུལ་ལ་དེ་སྐྱོན་དེ་མེད་
པར་བརྗོད་པ་ཙམ་མོ།།
གསུམ་པ་དགོས་པ་ནི། བློ་ཆུང་ཁོང་དགེའི་ལམ་གེགས་བསལ་བའི་ཕྱིར། །ཕྲག་
དོག་སེམས་ལྡན་སྒྲོ་སྐུར་བཟློག་པར་བྱ། །ཞེས་པ། བོན་དར་ན་མི་དགའ་བའི་ཕྲག་
དོག་གི་སེམས་དང་ལྡན་པ་དེ་དག་གིས་བོན་ལ་སྒྲོ་སྐུར་འདེབས་པ་དག་ལུང་རིགས་
ཀྱིས་བཟློག་པར་བྱ་དགོས་ཏེ། དེ་མ་བཟློག་ན་རང་གི་གཞུང་ལུགས་ལ་སྦྱངས་པ་མ་
བྱས་ཤིང་། དཔྱད་སྟོབས་ཀྱི་བློ་གྲོས་ཆུང་བ་དག ཁོང་དགེ་བའམ་རྒྱུད་ལེགས་པར་
ཡོད་ཀྱང་། བསྟན་པ་ལ་འཇུག་ཚེ་གཞན་གྱིས་བསླུས་ཏེ་ལོག་ལྟ་དང་ཐེ་ཚོམ་སྐྱེས་
བར་འཇུག་པ་ལམ་གྱི་གེགས་སུ་འགྱུར་བ་ཡོད་པས་དེ་བསལ་བའི་ཕྱིར་དུའོ། །
གཉིས་པ་རྒྱས་བཤད་ལ་གཉིས། སྐྱོན་སྤང་དངོས་དང་། སྐྱོན་གང་ལ་གནས་པ་
བརྟག་པའོ། །དང་པོ་ལ་གཉིས། དོན་ལྔའི་སྐྱོན་སྤང་པ་དང་། བརྟག་གཞིའི་སྐྱོན་སྤོང་
ཁ་འཕང་བའོ། །དང་པོ་ལ་མདོ་རྒྱས་གཉིས་ལས། མདོར་བསྟན་པ་ནི། སྐྱབས་གནས་
སྟོན་པ་ལྟ་སྤྱོད་འབྲས་བུ་ཡིས། །ཕྱི་རོལ་ནང་པའི་ཁྱད་པར་འབྱེད་པར་བྱེད། །ཅེས་
པ། སྐྱབས་གནས་དང་། སྟོན་པ་དང་། ལྟ་བ་དང་། སྤྱོད་པ་དང་། འབྲས་བུ་དང་ལྔའི་
སྒོ་ནས་ཕྱི་རོལ་མུ་སྟེགས་པ་དང་ནང་པ་སངས་རྒྱས་པའི་ཁྱད་པར་དབྱེ་དགོས་པས་དེ་
དག་རེ་རེའི་ངོས་ནས་གང་ལ་སྐྱོན་ཡོད་མེད་བརྟག་པར་བྱའོ།།



122
སྒོ་བཞི་མཛོད་ལྔའི་ཡང་བཅུད།
གཉིས་པ་རྒྱས་བཤད་ལ་ལྔའི་དང་པོ་སྐྱབས་གནས་བརྟག་པ་ནི། དཀོན་མཆོག་
སྐྱབས་གནས་མི་འཛིན་ཕྱི་རོལ་འགྱུར། །སྐྱབས་གནས་འཛིན་ན་མཐུན་པར་རིགས་
ཞེས་ན། །སྐྱབས་གནས་མི་སྤང་ཚིག་མིན་དོན་ལ་གཅིག །སྐུ་དང་ཡེ་ཤེས་ལ་སོགས་
མཐུན་པའི་ཕྱིར། །ཞེས་པ། གྲུབ་མཐར་ཞུགས་པ་གང་དག་དཀོན་མཆོག་གསུམ་ལ་
སྐྱབས་གནས་མི་འཛིན་ན་མུ་སྟེགས་པར་འགྱུར་ཞིང་། དཀོན་མཆོག་གསུམ་སྐྱབས་
གནས་སུ་འཛིན་ན། ནང་པ་སངས་རྒྱས་པར་མཐུན་པར་རིགས་སོ། །ཞེ་ན། རང་རེ་
བོན་གྱི་བསྟན་པའི་སྒོར་ཞུགས་པ་རྣམས་ཀྱིས་སྐྱབས་གནས་དཀོན་མཆོག་གསུམ་ག་
ལ་སྤང་རུང་སྟེ། བསྟན་པའི་འཇུག་སྒོར་སྐྱབས་འགྲོ་འཇོག་དགོས་པའི་ཕྱིར། དེས་ན་
བོན་དང་ཆོས་ཟེར་བ་ལྟ་བུ་ཚིག་འགའ་རེ་མི་གཅིག་ཀྱང་འགོག་ལམ་ལ་སོགས་པའི་
སྤོང་གཉེན་གྱི་དོན་ཐམས་ཅད་ཤིན་ཏུ་མཐུན་ཏེ། འབྲས་བུའི་སྐབས་ཀྱི་སྐུ་གསུམ་
ཡེ་ཤེས་ལྔ་དང་། ལམ་གྱི་སྐབས་སུ་དྲན་པ་ཉེར་བཞག་སོགས་ལམ་ལྔའི་རྟོགས་པ་སྐྱེ་
བར་སྟོན་པ་རྣམས་མཐུན་པའི་ཕྱིར། ཚིག་མི་མཐུན་བ་བཞིན་དོན་ཡང་དེ་དང་འདྲ་
ཞེ་ན། རྒྱ་བོད་སྐྱབས་གནས་ཅི་ལྟར་མཐུན་པར་འགྱུར། །ཞེས་པ། བོན་དང་གཤེན་
རབ་དང་ཆོས་དང་དགེ་འདུན་གྱི་ཚིག་མི་མཐུན་པ་བཞིན་དུ། དོན་ཡང་མི་མཐུན་
པ་འདྲ་ཞེ་ན། རྒྱ་བོད་གཉིས་ཀྱང་སྐྱབས་གནས་ཅི་ལྟ་བར་འགྱུར་ཏེ། རྒྱ་གར་བ་དག་
གིས། ན་མོ་བུ་དྷ་ཡ། དྷ་རྨ་ཡ། སངྒྷ་ཡ། ཟེར་བ་ལ། བོད་དག་གིས། སངས་རྒྱས་ལ།
ཆོས་ལ། དགེ་འདུན་ལ་ཞེས་ཚིག་མི་མཐུན་པས་དོན་ཡང་མི་མཐུན་པར་འདྲ་བར་
འགྱུར་རོ། །རྒྱ་བོད་དོན་གཅིག་བོད་སྐད་ཐ་དད་ན། །མེ་ཞུགས་མིང་སོགས་ཅིའི་ཕྱིར་
ན་གཅིག །ཅེས་པ། རྒྱ་བོད་གཉིས་ནི་སྐད་མི་འདྲ་བའི་དབང་གིས་ཚིག་ཐ་དད་ཀྱང་



123
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དོན་གཅིག་ལ། བོད་སྐད་གཅིག་པུ་ལ་མིང་ཚིག་ཐ་དད་པར་བཏགས་དོན་མེད་པས་
ཐ་དད་པར་འགྱུར་རོ་ཞེ་ན། བོད་ཀྱི་སྐད་གཅིག་པུ་ལ་ཡང་མེ་དང་ཞུགས། ཆུ་དང་
ཆབ་ལ་སོགས་པའི་མིང་ཚིག་ཐ་དད་དུ་མ་ཡོད་པ་ཅི་ཡི་ཕྱིར་དོན་གཅིག་སྟེ། མིང་
ཚིག་མི་འདྲ་བའི་ཕྱིར། དེ་དག་གི་དོན་འདྲ་ན། བོན་དང་ཆོས་སོགས་ཀྱང་ཚིགས་
ཅུང་ཟད་ཙམ་རེ་མ་གཏོགས་དོན་ལ་ཤིན་ཏུ་མཐུན་ཏེ། བོན་དང་ཆོས་ཞེས་པའི་སྒྲ་
འཇུག་པའི་ཡུལ་བརྒྱད་ཡོད་པ་སོགས་ཀྱང་མཐུན་པའི་ཕྱིར། ཚིག་ཅུང་ཟད་མི་མཐུན་
པ་རྣམས་ཀྱང་། ཞང་བོད་སྐད་མི་འདྲ་བ་དང་། དུས་སྔ་འཕྱིའི་དབང་གིས་བརྡ་གསར་
རྙིང་གི་ཁྱད་ཙམ་མ་གཏོགས་གཞན་ཅི་ཡང་མེད་དོ། །ཞལ་སྐྱིན་རྟེན་ལ་སོགས་པའི་
མཆོད་གནས་ནི། ཕྱི་རོལ་ནང་པ་གང་དང་གང་མཐུན་བརྟག །ཅེས་པ། གཞན་ཡང་
སངས་རྒྱས་ཀྱི་ཞལ་སྐྱིན་ལ་སོགས་དམ་པའི་བོན་ལ་སྐུ་གསུང་ཐུགས་ཀྱི་རྟེན་མཆོད་
པའི་གནས་ཇི་སྙེད་ཅིག་བཞུགས་པ་དེ་ལ་ལྷག་པོ་ཞིག་གཞན་དུ་ཡང་ཡོད་མི་སྲིད་
ལ། སངས་རྒྱས་གཟུགས་ཀྱི་སྐུ་ལ་ཞལ་ཕྱག་སོགས་མི་འདྲ་བ་དུ་མར་སྣང་བ་ནི་རྒྱུད་
སྡེ་གོང་འོག་སོགས་གདུལ་བྱའི་དབང་གིས་འདུལ་བྱེད་སྐུའི་རྣམ་པ་མི་མཐུན་པ་སྣ་
ཚོགས་སུ་ཡོད་དེ། རང་རང་གི་ལུགས་ནའང་ནང་གསེས་སུ་མི་འདྲ་བ་ཡོད་པ་བཞིན་
ནོ། །དེས་ན་ཕྱི་རོལ་པ་དང་། ནང་པ་གང་གི་སྐྱབས་གནས་ལ་མཐུན་པར་བརྟག་སྟེ།
དཀོན་མཆོག་གི་མཚན་ཉིད་མཚན་གཞི་སོགས་སྐྱབས་གསུམ་རྣམ་པར་བཞག་པའི་
ལུང་རིག་ཚད་མས་ངེས་པར་བྱ་བ་ལས། ཕྱོགས་འཛིན་ཅན་ཁ་ཤས་ཀྱིས་སྨྲ་བ་ངན་
པའི་རྗེས་སུ་འབྲང་བར་མི་བྱའོ།།
གཉིས་པ་སྟོན་པ་ལ་བརྟག་པ་ནི། བསྟན་གཅིག་སྟོན་པ་གཉིས་མི་འབྱུང་ཞེ་ན།



124
སྒོ་བཞི་མཛོད་ལྔའི་ཡང་བཅུད།
སྤྲུལ་སྐུ་སྟོན་པའི་མཚན་མང་དོན་ལ་གཅིག །གདུལ་བྱའི་སྣང་ཚུལ་ཐ་དད་བཤད་པ་
དང་། །འགྲོ་བ་འདྲེན་པའི་ཐབས་ཚུལ་མཐུན་པའི་ཕྱིར། །ཞེས་པ། བསྟན་པ་གཅིག་
ལ་སྟོན་པ་གཉིས་མི་འབྱུང་སྟེ། གཅིག་ཤོས་མི་བདེན་ཞེ་ན། སྤྲུལ་པའི་སྐུ་ལ་སྟོན་པ་
བཅོམ་ལྡན་འདས་དང་གཤེན་རབ་སོགས་མཚན་ཙམ་མི་མཐུན་ཡང་དོན་ལ་གཅིག་
སྟེ། སྤྲུལ་པའི་སྐུས་གདུལ་བྱའི་མོས་པ་དང་མཐུན་པར་སྣང་ཚུལ་དུ་བྱ་དང་གླང་པོ་ལྷ་
དང་མི་ལ་སོགས་པའི་རྣམ་པ་ཐ་དད་ཇི་ལྟར་བསྟན་ཡང་། འགྲོ་བ་འདྲེན་པའི་ཐབས་
ལ་ལམ་ལྔ་དང་། ས་བཅུ་དང་། ཕར་ཕྱིན་དྲུག་དང་། ཚད་མེད་བཞི་དང་། བསླབ་པ་
གསུམ་དང་། ཚོགས་གཉིས་སོགས་ཐམས་ཅད་མཐུན་པའི་ཕྱིར། ལོ་རྒྱུས་ལ་སོགས་
མི་མཐུན་བཤད་ཅེ་ན། །སྔགས་དང་ཕ་རོལ་ཕྱིན་སོགས་སྟོན་པ་རྣམས། །ཐ་དད་སྣང་
ཕྱིར་གང་ཞིག་བདེན་པར་བསྒྲུབས། །ཅེས་པ། ལོ་རྒྱུས་གནས་དང་ཡབ་ཡུམ་དང་སྐྱེས་
བ་བཞེས་པའི་དུས་དང་། སྐྱེ་བ་བཞེས་པའི་ཚུལ་སོགས་མི་མཐུན་པར་བཤད་པས་ངོ་
བོ་གཅིག་པ་མ་ཡིན་ནོ་ཞེ་ན། སྔགས་ལས་རྒྱལ་བ་རྡོ་རྗེ་འཆང་དང་། ཕར་ཕྱིན་ནས་
གསུངས་པའི་ཤཱཀ་ཐུབ་རྣམས་ཀྱང་དེར་ཐལ། ཐ་དད་དུ་སྣང་བའི་ཚུལ་གྱིས་བཤད་
པའི་ཕྱིར། དེ་གཉིས་གང་ཞིག་བདེན་པར་སྒྲུབ་ནས་གཅིག་ཤོས་རྫུན་པར་འདོད་ག་
ལ་རུང་སྟེ། སངས་རྒྱས་ཐམས་ཅད་མཉམ་པའི་ཕྱིར། ཀུན་གྱིས་ཆོས་གསུངས་མཐུན་
པས་བདེན་ཞེ་ན། ཚིག་གཉིས་དོན་གཅིག་ཟན་དང་བཞེས་པ་བཞིན། གལ་ཏེ་མིན་ན་
གང་དང་བརྟག་པ་མཚུངས། །ཞེས་པ། ཤཱཀ་ཐུབ་སོགས་ཀུན་གྱིས་ཆོས་ཞེས་གསུངས་
པ་ཚིག་དོན་གཉིས་ཀ་མཐུན་པས་བདེན་ལ། གཤེན་རབ་སོགས་ཀྱིས་བོན་ཞེས་སུ་
གསུངས་པས་ཚིག་མི་མཐུན་ཞེ་ན། ལམ་འབྲས་སོགས་བརྗོད་བྱའི་དོན་གཅིག་པར་



125
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བརྟག་པ་ལས། རྗོད་བྱེད་ཀྱི་ཚིག་ཅུང་ཟད་ཙམ་ལ་བརྟག་མི་དགོས་ཏེ། ཟན་བཞེས་
གཉིས་དོན་ལ་གཅིག་པ་བཞིན་ནོ། །གལ་ཏེ་དེ་ལྟ་བུ་མིན་ཞེ་ན། གོང་དུ་བརྟག་པ་དང་
མཚུངས་སོ།། །
གསུམ་པ་ལྟ་བ་བརྟག་པ་ནི། ལྟ་བ་སྤྲོས་པའི་མཐའ་དང་བྲལ་བ་ལ། །རྟག་ཆད་
ལ་སོགས་ཉེས་པའི་སྐྱོན་གྱིས་དབེན། །ཞེས་པ་ལྟ་བ་ལ་ཡང་མི་མཐུན་པའི་སྐྱོན་མེད་
དེ། ཆོས་ཀྱི་གཞུང་ནས། འཇིག་རྟེན་མཁྱེན་པས་གཞན་ལ་མ་གསན་པར། །བདེན་པ་
འདི་གཉིས་ཀྱིས་ནི་སྟོན་པར་མཛད། །གང་ཞིག་ཀུན་རྫོབ་དེ་ནི་དོན་དམ་སྟེ། །བདེན་
པ་གསུམ་པ་ཡང་ནི་མ་མཆིས་སོ། །ཞེས་དང་། སངས་རྒྱས་རྣམས་ཀྱིས་ནི་ཆོས་བསྟན་
པ། །བདེན་པ་གཉིས་ལ་ཡང་དག་བརྟེན། །འཇིག་རྟེན་ཀུན་རྫོབ་བདེན་པ་དང་། །དམ་
པའི་དོན་གྱིས་བདེན་པའོ། །ཞེས་གསུངས་པ་དང་མཐུན་པར་བོན་ལས་ཀྱང་། བདེན་
པ་གཉིས་དོ་རུ་མ་མཉམ་ན་གཡུང་དྲུང་གི་བོན་མིན། ཞེས་དང་། བདེན་པ་གཉིས་ཀ་
དཀར་ནག་སྒྲིལ་མ་བཞིན་དུ་ཤེས་པ་རབ་ཏུ་གཅེས་ཞེས་པ་དང་། ཀུན་རྫོབ་དངོས་
པོ་ཡོངས་མཉམ་མཚན་མར་ཡོད། །དམ་པའི་དོན་དུ་ཡེ་ནས་སྟོང་པས་སྟོང་། །ཞེས་
སོགས་མང་བས་ཀུན་རྫོབ་ལས་རྒྱུ་འབྲས་ཅུང་ཟད་མི་བསླུ་བ་དང་། དོན་དམ་པར་
སྤྲོས་པའི་མཐའ་ཐམས་ཅད་དང་བྲལ་བར་འདོད་པས། དེ་ལ་རྟག་ཆད་ལ་སོགས་པ་
ལོག་པར་ལྟ་བའི་སྐྱོན་གྱིས་དབེན་པའོ། །དེ་དང་མི་མཐུན་པར་སྨྲ་བ་དག་ནི་བོན་
ཆོས་གཉིས་ཀས་ཕྱི་རོལ་པར་འདོད་པའོ།། ་ ，
བཞི་པ་སྤྱོད་པ་ལ་བརྟག་པ་ནི། སྤྱོད་པའང་བསྐོར་བ་ལོག་ན་བདེ་མཆོག་
སོགས། །འགའ་ཞིག་ལོག་གམ་ཁོ་བོའི་ཁོངས་སུ་འདུ། །ཞེས་པ། སྤྱོད་པའང་ཆོས་



126
སྒོ་བཞི་མཛོད་ལྔའི་ཡང་བཅུད།
ལ་རྣམ་པར་དཔྱོད་པའི་བློ་མིག་བྲལ་བ་ཁ་ཅིག་གིས། ལོང་བས་རྫས་ཀྱི་ཁ་དོག་སྨྲ་
བ་བཞིན། བླུན་པོའི་རང་མཚང་འདི་ལྟར་ཕྱིར་མངོན་ཏེ། བོན་ལུགས་ཀྱིས་བསྐོར་
བ་བྱེད་ཚུལ་ཡང་ལྡོག་ཕྱོགས་ཡིན་པས་སྐྱོན་དུ་འདུག་ཟེར་བས། འོ་ན་བདེ་མཆོག་
སོགས་མ་རྒྱུད་འགའ་ཞིག་དེ་དང་མཐུན་པས་ལོག་པའམ། ཁོ་བོའི་ཁོངས་སུ་འདོད།
དེ་ལོག་པ་མ་ཡིན་པར་བཤད་ཚུལ་ཇི་ལྟ་བ་བཞིན། དེ་ཡང་དེ་དང་འདྲའོ། །གཉིས་
ཀར་གཉིས་ལྡན་འདི་དག་ཅི་ཕྱིར་རྫུན། །གདུལ་བྱའི་བསམ་བཞིན་ཐབས་སྤྱོད་སྣ་
ཚོགས་བསྟན། །སྔགས་བཙུན་ལ་སོགས་ཐབས་སྤྱོད་སྣ་ཚོགས་ལ། །གང་བདེན་གང་
ལེགས་སྐྱོན་ཡོན་སྣང་ཚུལ་ཡིན། །ཞེས་པ། བོན་ལའང་རྒྱ་གར་མ་སོགས་དང་། ཕ་
རྒྱུད་ཐབས་ཀྱི་དགོངས་པ་གཙོ་བོར་བྱེད་པ་སོགས་ལ་གཡས་བསྐོར་ཡོད་པས། བོན་
ཆོས་གཉིས་ཀར་ལྷོ་སྐོར་བྱང་སྐོར་གཉིས་ཀ་ལྡན་པས་ཅིའི་ཕྱིར་གང་རྫུན་པར་འདོད།
དེ་བས་ན་གདུལ་བྱའི་ཁམས་དང་མོས་པ་སྣ་ཚོགས་པ་བཞིན་དུ། ཐབས་དང་སྤྱོད་
པའང་མི་འདྲ་བ་སྣ་ཚོགས་བསྟན་ལ། མདོ་སྔགས་དང་སྔགས་ལའང་རྒྱུད་སྡེ་གོང་
འོག་གི་ཁྱད་པར་གྱིས། ཐབས་སྤྱོད་སྣ་ཚོགས་པར་སྣང་བའི་ཚུལ་དེ་གང་བདེན་ནམ་
རྫུན། གང་ལེགས་སམ་ཉེས་ཞེས་སྐྱོན་དང་ཡོན་ཏན་དུ་བལྟས་ན། རང་སྣང་བ་མ་དག་
པའི་ཚུལ་དེ་ལས་གཞན་ཅི་ཡང་མེད་དོ།།
་ ལྔ་པ་འབྲས་བུ་ལ་བརྟག་པ་ནི། འབྲས་བུ་རང་བཞིན་འདི་དང་ཕྱི་མའི་དོན། །
ཕུན་སུམ་ཚོགས་གྲུབ་ཁྱད་པར་ཅུང་ཟད་མེད། །ཅེས་པ། འབྲས་བུ་ལ་ཡང་མི་མཐུན་
པ་མེད་དེ། རང་དོན་མཐར་ཐུག་པ་དོན་དམ་པའི་བོན་སྐུ་དང་། གཞན་དོན་མཐར་
ཐུག་པ་ཀུན་རྫོབ་པའི་གཟུགས་སྐུ་འགྲུབ་པ་དང་། གནས་སྐབས་ཚེ་འདི་དང་ཕྱི་མའི་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
127
དོན་ཕུན་སུམ་ཚོགས་པར་འགྲུབ་པས་ན་བོན་ཆོས་གཉིས་ཀའི་ཐོབ་བྱའི་འབྲས་བུ་ལ་
ཁྱད་ཅུང་ཟད་ཙམ་ཡང་མེད་དོ།།
གཉིས་པ་བརྟག་བཞིའི་སྐྱོན་སྤོང་ཁ་འཕང་བ་ནི། མུ་སྟེགས་རྟག་བདེ་གཙང་
མ་གཅིག་པུར་འདོད། །སྟོན་པས་དེ་ལྟར་མ་གསུངས་གཞན་དུ་བསྟན། །ཞེས་པ། མུ་
སྟེགས་གྲངས་ཅན་པ་དང་བྱེ་བྲག་པ་སོགས་ཀྱིས་རྟག་པ། བདེ་བ། གཙང་མ། གཅིག་
པུའི་བདག་སོགས་འདོད་ལ། བདག་ཅག་གི་སྟོན་པས་ནི་དེ་ལྟར་མ་གསུངས་ཏེ།
འདུས་བྱས་ཐམས་ཅད་ཀྱི་མདོ་མི་རྟག་པའོ། །ཟག་པ་དང་བཅས་པ་ཐམས་ཅད་ཀྱི་
མདོ་སྡུག་བསྔལ་བའོ། །བོན་ཐམས་ཅད་ཀྱི་མདོ་བདག་མེད་པའོ། །མྱ་ངན་ལས་འདས་
པ་ཐམས་ཅད་ཀྱི་མདོ་ཞི་བའོ། །ཞེས་གསུངས་པས། དེ་དག་རིམ་བཞིན་མི་རྟག་པའི་
སྐབས་དང་། འཁོར་བའི་ཉེས་མིག་དང་། བདག་མེད་ལེའུ་ནས་གཅིག་དུ་བྲལ་གྱི་
རིགས་པས་གཏན་ལ་ཕབ་པ་དང་། ཐར་པ་དང་ཐར་པ་ཆེན་པོའི་ཕན་ཡོན་བསྟན་པ་
སོགས་ལས་ཤེས་པས་དེར་བལྟ་བར་བྱའོ།།
གཉིས་པ་སྐྱོན་གང་དུ་གནས་པར་བརྟག་པ་ནི། སྤྱི་ཁྱབ་ཡོན་ཏན་རང་ལ་ལྡན་
བརྗོད་པ། །རིན་ཆེན་མཉམ་པོར་སྤོང་ལེན་བྱེད་དང་འདྲ། །སྤྱི་ཁྱབ་ཉེས་སྐྱོན་གཞན་
ལ་ལྡན་བརྗོད་པ། །ཚ་བུས་ཞང་ལ་གནོད་ངན་སྐྱོན་བགྲང་བཞིན། །མཉམ་ཉིད་དོར་
ནས་རང་ཕྱོགས་བཟང་སྒྲུབ་པ། །རིན་ཆེན་སྤངས་ནས་མཆིང་བུ་བྱི་དོར་འདྲ། །ཞེས་
པ། བོན་ཆོས་གཉིས་ཀ་ལ་སྤྱི་ཁྱབ་ཀྱི་ཡོན་ཏན་མཉམ་པོར་ཡོད་པ་ལ། རང་ཕྱོགས་
ཁོ་ནར་ཡོན་ཏན་དེ་དག་ལྡན་ཞེས་བརྗོད་ན། རིན་ཆེན་མཉམ་པོ་གཉིས་ལས་ཕྱོགས་
ལྷུང་གི་བློས་བཟང་ངན་དུ་ཕྱེ་ནས་སྤོང་བླང་བྱེད་པ་དང་འདྲའོ། །ཡང་གྲུབ་མཐའི་



128
སྒོ་བཞི་མཛོད་ལྔའི་ཡང་བཅུད།
རང་ངོས་ནས་སྐྱོན་བྲལ་ཡིན་ཡང་། གྲུབ་མཐའ་གང་ལ་ཞུགས་པའི་གང་ཟག་ལྟ་བ་
དང་སྤྱོད་པ་ལོག་པ། འགས་སྐྱོན་ཅན་དུ་བྱེད་པ་ནི། བོན་ཆོས་གཉིས་ཀར་སྤྱི་ཁྱབ་
བམ་མཉམ་པོར་ཡོད་ལ། དེ་རྒྱུ་མཚན་དུ་བྱས་ནས་དེའི་སྐྱོན་གྲུབ་མཐའ་གཞན་གྱི་
སྟེང་དུ་འགེལ་མི་རུང་སྟེ། ཚ་བུས་ཞང་པོ་རིགས་ངན་ཞེས་སོགས་སྐྱོན་བགྲང་པ་
དང་འདྲའོ། །རང་བཞིན་མཉམ་པ་ཉིད་དུ་རྟོགས་པར་བྱ་བའི་བྱང་ཆུབ་ཀྱི་སེམས་རྩྭ་
ལྟར་དོར་ནས་གཞན་ཕྱོགས་ལ་ཕྲག་དོག་གིས་སྡང་ཞིང་། རང་ཕྱོགས་ལ་ཞེན་ཞིང་
ཆགས་པའི་བློས་བཟང་པོར་སྒྲུབ་པ་ནི། ཆགས་སྡང་གི་ལས་ཁོ་ན་སྟེ། ནོར་བུ་རིན་
ཆེན་སྤངས་ནས་མཆིང་བུ་ལ་བྱི་དོར་བྱེད་པ་དང་མཚུངས་སོ། །བཟང་འདོད་ཞེན་
བློས་ཕྱིར་ལ་ངནའགྱུར་བ། །ཤེལ་ཚྭ་རླན་ཤོར་ག་པུར་རྫི་ཕྱར་བཞིན། །ཞེས་པ། རང་
གི་བསྟན་པ་འཛིན་སྐྱོང་སྤེལ་གསུམ་ནུས་པའི་བསྟན་འཛིན་གྱི་སྐྱེས་བུ་དམ་པ་
དགོངས་གཞི་ཅན་གྱི་དགོས་པ་ཁྱད་པར་བ་ཡོད་ན་མ་གཏོགས། བདག་འཛིན་མ་སྤོང་
པའི་གང་ཟག་གིས་རང་ཕྱོགས་བཟང་བར་འདོད་པའི་ཞེན་ཆགས་ཀྱི་བློས་ཆོས་སྤོང་
གི་ཉེས་དམིགས་ལ་མི་འཛེམས་པར། ཕྱོགས་རིས་བྱས་ན་དེས་བསྟན་འགྲོར་མི་ཕན་
ཞིང་། སླར་བསྟན་པ་བཤིགས་པའི་རྐྱེན་ངན་དུ་འགྱུར་བ་སྟེ། དཔེར་ན་ཤེལ་གྱི་དྲི་མ་
སྦྱོང་བར་འདོད་ན་མེས་བསྲེག་པས་ཐལ་བ་འགྱུར་བའམ། ཚྭ་ལ་རྡུལ་ཡོད་པ་ཆུས་
བཀྲུས་ནས་རླན་ལ་ཤོར་བ་དང་འདྲ། ག་བུར་གྱི་རྡུལ་སེལ་འདོད་ནས་རྫི་ལ་ཕྱར་བས་
དྲི་རྗེས་སུ་ཤོར་བ་བཞིན་ནོ། །དེས་ན་རང་འཕགས་ལམ་ཐོབ་པ་ཞིག་ཡིན་ན་སྟོན་པ་
ཚད་མའི་སྐྱེས་བུ་ཡིན་མིན་དང་། བསྟན་པ་སྐྱོན་བྲལ་ཡིན་མིན་འབྱེད་ནུས་ཀྱི། དེ་
ལྟར་མ་ཡིན་ན་རང་གི་རྒྱུད་དང་བློ་ཁ་མཐོ་དམན་ཅི་ལྟར་འདུག་ཅེས་རང་ལ་བརྟག་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
129
སྟེ། རང་རྒྱུད་འཆོས་དགོས་པ་དང་། ཁྱད་པར་རབ་བྱུང་གི་གྲལ་དུ་འཚང་པ་འགས།
གནོད་སེམས་དང་། ལོག་ལྟའི་ཀུན་ནས་སློང་སྟེ་རྫུན་ཚིག་རྩུབ་ངག་འཁྱལ་སོགས་
ལ་མི་འཛེམས་པར་སངས་རྒྱས་དང་བོན་ཆོས་གང་ལ་ཐེ་ཚོམ་ཟོས་ན། རང་རྒྱུད་ཀྱི་
གདམས་པ་བརླག་པར་འགྱུར་བ་ལས། གཞན་བསྟན་པ་ལ་ཕན་གནོད་ཅི་ཡང་མི་
འབྱུང་སྟེ། སྐྱབས་འགྲོ་ཉམས་ན། གདམས་པ་གཞན་འཆོར་བའི་ཕྱིར་དང་། ལོག་
ལྟས་དགེ་རྩ་གཅོད་ཅིང་། ངན་འགྲོར་འཕེན་པའི་ཕྱིར་རོ། །བློ་ཡིས་བརྟག་ན་ཕྱོགས་
ཀུན་སྐྱོན་མེད་མིན། །ཡོན་ཏན་དེ་བཞིན་ཕྱོགས་འགའི་བྱེད་པ་ཅན། །ཞེས་པ། རང་
གི་ཕྱོགས་ལྟུང་གི་བློས་སྐྱོན་དུ་བརྟག་ཆེ་ན་ཡོན་ཏན་གྱི་ཕྱོགས་ཀུན་ཀྱང་སྐྱོན་དུ་མི་
མཐོང་བ་མེད་དེ། བདུད་ལྷས་སྦྱིན་དང་། ཁྱབ་པ་སོགས་ཀྱིས་སྟོན་པ་སངས་རྒྱས་ལ་
སྐྱོན་དུ་ལྟས་ཤིང་། ཆོས་དང་བོན་ལ་ལོག་པར་འཛིན་པ་བཞིན་ནོ། །སྣང་བ་དག་ན།
སྐྱོན་ལ་ཡོན་ཏན་དུ་མཐོང་བའང་ཡོད་དེ། གནོད་པ་སྐྱེལ་བའི་དགྲ་ལ་ཡང་། བཟོད་
པ་བསྒོམ་པས་དགྲ་དེ། བཟོད་པའི་ཡོན་ཏན་འཕེལ་བའི་གྲོགས་སུ་འགྱུར་བའམ།
ནད་ཀྱི་ཁྱད་པར་སེལ་བའི་སྨན་གྱི་བྱེ་བྲག་བཞིན་ནོ། །ཕྱི་ནང་ཁྱད་པར་ཕྱེ་ན་ཕྱི་རོལ་
པ། །དངོས་མེད་ཆ་མཐུན་སྐྱོན་མེད་འགའ་སྲིད་ཙམ། དངོས་ལའང་སྨད་མི་རུང་བར་
རྒྱལ་བས་གསུངས། ཞེས་པས། ཕྱི་པ་མུ་སྟེགས་པ་དང་ནང་པ་སངས་རྒྱས་པའི་ཁྱད་
པར་སྔར་ཕྱེས་པའི་ཕྱི་རོལ་བའི་སྡེ་བ་དངོས་ནི་བོད་ལ་མེད་ཅིང་དེ་དག་དང་ལྟ་སྤྱོད་
ཆ་མཐུན་ཙམ་བན་བོན་གཉིས་ཀའི་གྲུབ་མཐར་ཞུགས་པའི་ཁྲོད་ན་མང་པོར་སྣང་
ཞིང་། ལྟ་སྒོམ་སྤྱོད་པའི་ལམ་སྐྱོན་མེད་པ་ལ་ཞུགས་པའི་གང་ཟག་འགའ་རེ་སྲིད་
པར་ཙམ་ལས་ཤིན་ཏུ་དཀོན་པར་སྣང་ངོ་། །མུ་སྟེགས་པ་དངོས་ལའང་སྨད་མི་རུང་



130
སྒོ་བཞི་མཛོད་ལྔའི་ཡང་བཅུད།
པ་རྒྱལ་བས་གསུངས་ཏེ། རྣམ་སྣང་རྩ་ལྟུང་གི་རྒྱུད་ལས། མུ་སྟེགས་ཅན་ལ་སྨད་མི་
བྱ། །རྣམ་པར་སྣང་མཛད་རིང་པའི་རྒྱུ། །ཞེས་སོ། །བསྟན་པ་གཅིག་ལ་གཉིས་འཛིན་
ཕྱོགས་རིས་བྱེད། །བདག་བསྟོད་གཞན་སྨོད་དེ་ཡིས་དེ་མི་འགྲུབ། །གང་ཞུགས་གཞུང་
བཞིན་བྱས་ན་འདོད་པ་འགྲུབ། །ཅེས་པ། སངས་རྒྱས་ཀྱི་བསྟན་པ་ལ་ལས་འབྲས་མི་
བསླུ་བས་དགེ་སྡིག་སྤོང་བླང་དང་། སྟོང་ཉིད་སྙིང་རྗེ་སོགས་ཚོགས་གཉིས་དང་ལམ་
ལྔ་ས་བཅུའི་རྣམ་བཞག་དང་། བསླབ་པ་གསུམ་དང་ཕར་ཕྱིན་དྲུག་གམ་བཅུ་སྟེ། གཞི་
ལམ་འབྲས་བུ་བདེན་གཉིས་ཀྱི་རྣམ་བཞག་ཐམས་ཅད་ཤིན་ཏུ་མཐུན་ནའང་། ད་
དུང་བདག་འཛིན་ཉོན་མོངས་པའི་དབང་གིས་གཉིས་འཛིན་ཕྱོགས་རིས་བྱེད་ཅིང་
རང་ཕྱོགས་ལ་བསྟོད་པ་དང་། གཞན་ཕྱོགས་ལ་སྐྱོན་བཏགས་ནས་སྨོད་པའི་ལས་
དེས། ངན་འགྲོར་འཕེན་ངེས་པས། འདོད་པ་འགྲུབ་པར་མི་འགྱུར་ཏེ། དེས་མཐོ་རིས་
ཙམ་མི་ཐོབ་ན། སངས་རྒྱས་ལྟ་ཅི་སྨོས་ཏེ། བྱང་ཆུབ་ཀྱི་སེམས་སྐྱེ་བའི་གཞི་མེད་པའི་
ཕྱིར། དེ་བས་ན་རང་གང་ལ་ཞུགས་པའི་གྲུབ་མཐའི་གཞུང་བཞིན་དུ་ཡིད་ཆེས་ཀྱིས་
བསྒྲུབ་ན། བདེ་འགྲོ་དང་། ཐར་པ་དང་ཐམས་ཅད་མཁྱེན་པའི་གོ་འཕང་གང་འདོད་
པ་བཞིན་དུ་འགྲུབ་པར་འགྱུར་རོ། །ཆོས་སྤོང་ལས་ངན་དེ་ཡིས་ངན་འགྲོར་ཁྲིད། །
གཞན་གྱི་བསམ་དོན་བླང་ནས་དེ་སྐྱོན་ལ། །ཞེས་པ། སུན་འབྱིན་རིགས་ལ་ཕྱོགས་སུ་
སྨོད་པ་བླུན། །ལེགས་པ་གཤེད་མཐོང་ཉོན་མོངས་དབང་སྨོད་པ། །ཤིན་ཏུ་བླུན་ཏེ་ངན་
སོང་གནས་སུ་ལྟུང་། །ཞེས་པ། གལ་ཏེ་ཕྱི་རྒོལ་གཞན་གྱི་གྲུབ་མཐའི་འདོད་ཚུལ་སྐྱོན་
དུ་སྣང་བ་གསལ་བར་ངེས་ན། དེ་དག་ལུང་རིགས་ཀྱིས་སུན་འབྱིན་བྱ་བར་རིགས་
ལ། སྐྱོན་ཡོད་མེད་གང་ཡང་མ་ངེས་པར་ཕྱོགས་འཛིན་ཁོ་ནས་སྨོད་པ་ནི་བླུན་རྟགས་



131
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཡིན་ལ། ལྷག་པར་གཞན་དག་གི་གྲུབ་མཐའི་ལེགས་པར་བཤད་པ་མཐོང་ནས་ཤེས་
བཞིན་དུ་ཉོན་མོང་ཆགས་སྡང་གི་དབང་གིས་སྨོད་པ་ནི་ཤིན་ཏུ་བླུན་ཏེ། རང་ཉིད་
ངན་འགྲོའི་གནས་སུ་ལྟུང་བྱེད་འབའ་ཞིག་གོ །དེས་ན་སྟོན་པ་སངས་རྒྱས་དང་། དེའི་
བསྟན་པ་དང་། དེར་ཞུགས་པའི་གང་ཟག་རྣམས་ལ་དག་སྣང་སྦྱང་བ་ནི། སྐྱབས་
འགྲོའི་བསླབ་བྱ་མཐར་ཐུག་ཡིན་པ་ཤེས་པར་བྱའོ། །དོན་དྲུག་པ་སྐྱབས་འགྲོ་བསྟན་
པའོ། །ཞེས་པས་མདོ་བསྡུ་བའོ།། །།
དེ་ལྟར་སྐྱབས་སུ་འགྲོའི་ཚུལ་བསྟན་ནས་ལམ་ཉམས་སུ་བླངས་པའི་ཚུལ་
དངོས་ལ་ནི། གོང་དུ་མི་རྟག་པ་དང་འཁོར་བའི་ཉེས་དམིགས་ལ་ལེགས་པར་བསམ་
པས་དབང་བོ་རབ་འབྲིང་ཐ་མའི་བྱེ་བྲག་གི་ལམ་གྱི་སྐྱེ་ཚུལ་རིམ་པ་གསུམ་དུ་འགྱུར་
ཏེ། འདི་ལྟར་དབང་པོ་རབ་ཀྱི་འགྲོ་བ་མཐའ་དག་སྡུག་བསྔལ་གྱིས་གདུང་བ་ལ་མི་
བཟོད་པའི་སྙིང་རྗེ་སྐྱེས་པ་དེས་ཀུན་ནས་བསློང་བས་འགྲོ་བ་དེ་དག་སྡུག་བསྔལ་
ལས་སྒྲོལ་བར་ནུས་པའི་འདྲེན་པ་བླ་ན་མེད་པའི་སངས་རྒྱས་ཐོབ་པར་བྱའི་ཆེད་
དུ་བསམ་པ་བྱང་ཆུབ་མཆོག་ཏུ་སེམས་བསྐྱེད་ནས་སྦྱོར་བ་ཕ་རོལ་ཏུ་ཕྱིན་པ་དྲུག་
གམ་བཅུ་ལ་སོགས་པ་ཟབ་པ་དང་རྒྱུ་ཆེ་བའི་ལྟ་སྤྱོད་ཕུན་སུམ་ཚོགས་པ་ཐམས་ཅད་
ཚོགས་གཉིས་སུ་བསྡུས་པའི་སྒོ་ནས་ཉམས་སུ་ལེན་པར་འགྱུར་རོ། །དབང་པོ་འབྲིང་
གིས་ནི་འཁོར་བ་མཐའ་དག་སྡུག་བསྔལ་གྱི་གནས་སུ་མཐོང་ནས། དེ་ལས་ཡིད་ངེས་
པར་འབྱུང་ཞིང་རང་ཉིད་སྲིད་པ་མཐའ་དག་ལས་གྲོལ་པའི་ཐབས་ཙམ་ཞིག་སྒྲུབ་
འདོད་སྐྱེ་བས། དེ་ལས་གྲོལ་བྱེད་ཀྱི་ལམ་ཡང་བསླབ་པ་རིན་པོ་ཆེ་གསུམ་དུ་བརྩོན་
པར་འགྱུར་རོ། །དབང་པོ་ཐ་མས་ནི། ངན་འགྲོའི་སྡུག་བསྔལ་གྱིས་སྐྲག་ཀྱང་མཐོ་རིས་



132
སྒོ་བཞི་མཛོད་ལྔའི་ཡང་བཅུད།
ཀྱི་བདེ་བ་ལ་ཡིད་འབྱུང་མི་ནུས་པས། ཕྱི་མར་འགྲོ་བ་དེ་གཉིས་ཀྱི་བདེ་སྡུག་འདོར་
ལེན་བསྒྲུབ་པའི་འཇུག་ལྡོག་ཙམ་དོན་དུ་གཉེར་བའོ། །དེ་ལ་དབང་པོ་རབ་ལ་ནི་
ལམ་གྱི་ཐོག་མར་བྱང་ཆུབ་ཏུ་སེམས་བསྐྱེད་པ་འབྱུང་ཡང་། དམན་འབྲིང་གི་གང་
ཟག་རྣམས་ཀྱིས་ལམ་ཐོག་མ་ནས་གོང་མར་ཞུགས་ཀྱང་རྒྱུད་ལ་མི་སྐྱེ་ཞིང་རང་ལམ་
འདོར་བས་གང་ཡང་མིན་པར་འགྱུར་ཞིང་དམན་འབྲིང་གི་ལམ་ཐོག་མར་བསྟན་
པས་ནི། དེ་གཉིས་ཀྱི་ལམ་ངེས་པར་མི་འདོར་ཞིང་། རབ་ལ་དེ་ཉིད་ལམ་གྱི་ཡན་ལག་
གམ་ཆ་ཤས་ཅི་རིགས་སུ་འགྱུར་བས་མི་འགལ་ལོ། །ཁྱད་པར་དགེ་སྡིག་སྤང་བླང་
དང་པོར་བསྟན་པ་ནི། དབང་པོ་ཐ་མ་ལ་ནི་དེ་དག་ལམ་གྱི་ངོ་བོ་ཡིན་ལ། འབྲིང་གི་
ཚུལ་ཁྲིམས་ཀྱི་བསླབ་པར་འགྱུར་རོ། །རབ་ཀྱི་ནི་ཕར་ཕྱིན་དྲུག་ལ་སོགས་པའི་ཚུལ་
ཁྲིམས་སུ་འགྱུར་ཏེ། མི་དགེ་བ་སྤོང་པ་དང་། དགེ་བ་སྤྱོད་པ་དང་སེམས་ཅན་དོན་
བྱེད་དུ་འགྱུར་བའི་ཕྱིར་རོ། །དེའི་ཕྱིར་དགེ་སྡིག་སྤང་བླང་གི་རྣམ་བཞག་བསྟན་པ་ལ་
གསུམ་སྟེ། མདོར་བསྟན། རྒྱས་བཤད། མདོ་བསྡུ་བའོ།། །
དང་པོ་ནི། ཆ་ཡོད་སེམས་ཅན་དུག་ལ་འཛེམ་པ་བཞིན། །སྡིག་པའི་སྐྱོན་ཤེས་
དེ་ལ་འཛེམ་པར་བྱ། །ནད་ལ་གང་ཕན་སྨན་རྣམས་བསྟེན་པ་བཞིན། །དགེ་བའི་ཡོན་
ཏན་ཤེས་པར་བྱས་ལ་སྤྱད། །ཅེས་པ། དཔེར་ན་དུག་ལ་ཆ་ཡོད་པའི་མིས་དུག་གོང་
་ ཡིན་པ་འདིས། ན་དང་འཆི་བའི་སྡུག་བསྔལ་བསྐྱེད་དོ་བསམ་ནས་ཅུང་ཟད་ཙམ་
ཡང་མི་ཟ་བར་འཛེམས་པ་བཞིན། སྡིག་པ་མི་དགེ་བ་གང་ཡིན་ཡང་དེས་འཁོར་བའི་
གནས་སུ་ཡང་དང་ཡང་དུ་སྐྱེ་ཞིང་། ན་རྒ་འཆི་སོགས་ཀྱི་སྡུག་བསྔལ་གྲངས་ལས་
འདས་པ་དང་། ཁྱད་པར་ངན་སོང་གསུམ་ལ་སོགས་པའི་སྡུག་བསྔལ་ཁོ་ན་སྐྱེད་པས་



133
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ན་ཉེས་སྐྱོན་ཅན་དུ་ཤེས་པར་བྱས་ལ་ཅུང་ཟད་ཙམ་ཡང་མི་བྱེད་པར་འཛེམས་པར་
བྱ་ཞིང་། དགེ་བའི་ཕྱོགས་གང་ཡིན་པ་ནི་སྡུག་བསྔལ་སེལ་ཞིང་བདེ་བ་འབའ་ཞིག་
འབྱུང་བའི་ཡོན་ཏན་ཅན་དུ་ཤེས་པར་བྱས་ལ་ཕྲ་རགས་གང་ཡང་ནུས་ཚད་ཀྱིས་སྤྱད་
པར་བྱ་སྟེ། དཔེར་ན་ན་ཚ་དྲག་པོས་བཏབས་པའི་མིས། ནད་དེ་ལ་གང་ཕན་པའི་
སྨན་གཅེས་སྤྲས་ཀྱིས་བསྟེན་པ་བཞིན་ནོ།།
གཉིས་པ་རྒྱས་བཤད་ལ་གཉིས་ཏེ། ངོ་བོ་དང་། ལས་ཀྱི་དབྱེ་བ་གཞན་བསྟན་
པའོ། །དང་པོ་ལ། སྤྱིར་འབྲས་བུ་རྣམ་སྨིན་སྐྱེད་པའི་ལས་ཐམས་ཅད་དགེ་བཅུ་སྡིག་
བཅུ་ལ་འདུ་བར་མ་ངེས་ཀྱང་། བདེ་སྡུག་བསྐྱེད་པའི་ལས་ཆེ་ལོང་ཙམ་ཞིག་སྒོ་གསུམ་
གྱི་དགེ་མི་དགེའི་སྤང་བླང་གི་གནས་བཅུ་ལ་འདུ་བར་བཤད་པས་འདི་ལའང་ལུས་ཀྱི་
ལས་གསུམ། ངག་གི་ལས་བཞི། ཡིད་ཀྱི་ལས་གསུམ་མོ། །དེ་ལ་ལུས་ཀྱི་ལས་གསུམ་ལས།
དང་པོ་སྲོག་གཅོད་པ་ལ་གཉིས་ཏེ། དངོས་དང་དེ་ལས་ལྡོག་པའི་དགེ་བའོ།།
. དང་པོ་ལ་ལྔ། ངོ་བོ། དབྱེ་བ། མཐུན་དཔེ། འབྲས་བུ། ཉེས་སྐྱོན་ནོ། །ངོ་བོ་ནི།
སེམས་ཅན་བེམ་རིག་ཕྲལ་བ་སྲོག་གཅོད་དེ། །ཞེས་པ། དེ་ལ་ཡན་ལག་བཞི་ལྡན་ཏེ།
ཡུལ་གྱི་ཡན་ལག་སྲོག་དང་ལྡན་པ་གཞན་དག་གང་ཡིན་པ། བསམ་པའི་ཡན་ལག་
ལ་གསུམ་སྟེ། འདུ་ཤེས་དེ་ཡིན་པ་མ་འཁྲུལ་པ། ཉོན་མོངས་དུག་གསུམ་གང་ཡང་
རུང་སྟེ། འདི་གཉིས་ནི་འོག་མ་རྣམས་ལའང་འགྲེའོ། །ཀུན་སློང་གསོད་པར་འདོད་
པའོ། །སྦྱོར་བའི་ཡན་ལག་རང་ངམ་གཞན་བཅོལ་ནས་དུག་མཚོན་རིགས་སྔགས་
སོགས་ཀྱིས་སོ། །མཐར་ཐུག་གི་ཡན་ལག་སྲོག་དབུགས་ཕྲལ་བ་སྟེ། ནམ་ཤི་བོ། །དབྱེ་
བ་ནི། ཡུལ་གྲངས་བསམ་པས་ཆེ་འབྲིང་ཆུང་བར་འགྱུར། །ཚད་མེད་ཞིང་དག་བསོད་
བསར་



134
སྒོ་བཞི་མཛོད་ལྔའི་ཡང་བཅུད།
ནམས་རིགས་ཀྱི་ས། །ཁྱད་པར་དུ་མ་འགའ་ཞིག་དེ་བཞིན་ནོ། །ཞེ་སྡང་འདོད་ཆགས་
གཏི་མུག་གཞན་ཡང་ནི། །ལུས་ཀྱི་སྲོག་གཅོད་ངག་དང་དེ་བཞིན་ཡིད། །བགྱིད་དང་
བགྱིད་དུ་བརྩལ་དང་རྗེས་ཡི་རང་། །ཞེས་པ། དེ་ཡང་ཡུལ་གྱི་ཁྱད་པར་དང་། གྲངས་
མང་ཉུང་དང་། བསམ་སྦྱོར་དྲག་ཞན་གྱི་སྒོ་ནས་ཆེ་འབྲིང་ཆུང་གསུམ་དུ་འགྱུར་ཏེ།
ཡུལ་ནི་ཕ་མ་དང་དགྲ་བཅོམ་བསད་པ་དང་། དེ་བཞིན་གཤེགས་པ་ལ་ངན་སེམས་
གྱིས་ཁྲག་འབྱིན་པ་ནི་མཚམས་མེད་ཡིན་ལ། གཞན་ཡང་དེ་དང་འདྲ་བར་རྩ་བའི་
བླ་མ་དང་། ཞིང་དག་པའི་བྱང་ཆུབ་སེམས་དཔའ་དང་། བཤེས་གཉེན་ཡོན་ཏན་ཅན་
རྣམས་བསད་ན་ལྕི་ལ། བསོད་ནམས་དང་རིགས་ཀྱི་ཁྱད་པར་ལྡན་པ་རྒྱལ་པོ་སོགས་
དང་། དགེ་སྒོར་ཞུགས་པ་སོགས་དང་ཕུ་ནུ་སོགས་ཡིད་གཅུག་པ་དང་། མི་སྤྱི་དང་
དུད་འགྲོ་ལས་ཀྱང་བོང་ཆེ་བ་རྣམས་བསད་ན་ཆེན་པོར་འགྱུར། རྟ་སོགས་དུད་འགྲོ་
རྣམས་འབྲིང་། འབུ་སྲིན་སོགས་ཆུང་དུ་བསད་པ་ཆུང་། གྲངས་ནི་དུ་མ་སྟེ། མང་
པོ་བསད་པ་ལྕི། འགའ་ཟུང་བསད་པ་འབྲིང་། རེ་རེ་བསད་པ་ཡང་ངོ། །བསམ་པ་ནི།
དུག་གསུམ་དྲག་པོ་དང་འགྱོད་པ་མེད་ཅིང་བྱ་བ་དེ་ལ་དགའ་ཞིང་ཡི་རང་པ་དང་།
རྟག་ཏུ་དེ་ལ་ཡིད་རྟོག་པ་དང་། གཉེན་པོ་མི་སེམས་པ་རྣམས་ནི་བསམ་པའི་སྒོ་ནས་
ལྕི་བའོ། །དེ་ལས་ལྡོག་པས་ཆུང་འབྲིང་དུ་འགྱུར་ཚུལ་ཤེས་པར་བྱའོ། །སྦྱོར་བ་ནི།
རང་གི་ལུས་ཀྱིས་དངོས་སུ་བགྱིས་པ་དང་། ངག་གིས་གཞན་ལ་བགྱིད་དུ་བཅུག་བ་
དང་། ཡིད་ལ་གསོད་སེམས་རྒྱུ་བ་དང་། རྗེས་སུ་ཡི་རང་པ་རྣམས་ནི་རིམ་པ་ལྟར་ཆེ་
འབྲིང་ཆུང་གསུམ་དུ་འགྱུར་རོ། །བསམ་སྦྱོར་གྱི་ལྕི་ཡང་འདི་འོག་མ་རྣམས་ལའང་
སྤྱི་བཏང་དུ་ཤེས་པར་བྱའོ། །མཐུན་དཔེ་ནི། རྩྭ་ཤིང་ལ་སོགས་ལོ་མ་བྱུང་བ་ན། འབྲས་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
135
བུ་སྨིན་བཞིན། ཞེས་པ། རྩྭ་ཤིང་ལ་སོགས་པ་ལ་ལོ་མ་དང་མེ་ཏོག་སྐྱེས་པ་ན་ངེས་
པར་འབྲས་བུ་སྨིན་པ་བཞིན་དུ་སྲོག་གཅོད་འདིས་འབྲས་བུ་རྣམ་སྨིན་ཡིད་མི་འོང་
པ་ངེས་པར་བསྐྱེད་ནུས་པ་ཡིན་ནོ། །མཐུན་དཔེ་དང་རྣམ་སྨིན་གྱི་ལུང་ཁམས་བརྒྱད་
ལས། གང་ཞིག་སྲོག་གཅོད་ལ་དགའ་བའི་སྡིག་པ་ཅན་དེ་ནི་དམྱལ་བར་སྐྱེ་ངེས་སོ་
ཞེས་པའོ།།
འབྲས་བུ་ནི། དམྱལ་བ་ཆེན་པོར་སྐྱེ། གལ་ཏེ་མིར་སྐྱེས་གསོད་ལ་དགའ་བ་ .
དང་། །ཁྲི་ཤིང་བཞིན་དུ་ཚེ་ཐུང་ནད་མང་འགྱུར། །ཞེས་པ། སྤྱིར་མི་དགེ་བཅུ་ཆེན་
པོས་དམྱལ་བ། འབྲིང་གིས་ཡི་དྭགས། ཆུང་དུས་བྱོལ་སོང་། ཡང་ཞེ་སྡང་ཤས་ཆེ་བས་
དམྱལ་བ། ཆགས་པ་ཤས་ཆེ་བས་ཡི་དྭགས། རྨོངས་པ་ཤས་ཆེ་བས་བྱོལ་སོང་དུ་འཕེན་
པར་བཤད་པས། སྲོག་གཅོད་པ་ཞེ་སྡང་ཤས་ཆེ་བས་རྣམ་སྨིན་འབྲས་བུ་དམྱལ་བར་
སྐྱེའོ། །རྒྱུ་མཐུན་ལས། བྱེད་པ་རྒྱུ་མཐུན་ནི། གལ་ཏེ་མིར་སྐྱེས་ཀྱང་གསོད་པ་ལ་
དགའ་བའོ། །མྱོང་བ་རྒྱུ་མཐུན་ནི། རྒྱལ་བུ་ཁྲི་ཤང་བཞིན་དུ་ཚེ་ཐུང་ཞིང་ནད་ཀྱང་
མང་པར་འགྱུར་བའོ། །མདོ་ལས། ཁྲི་ཤང་གི་ཚེ་ཐུང་པ་ནི་སྔ་མ་ལ་དམག་དཔོན་གྱིས་
རྒྱལ་པོ་བྱས་ཙམ་ན་སྲོག་གི་ལན་ཆགས་ཆེ་བ་ད་རུང་མ་ཁེར་བ་ཡིན་ནོ། །ཞེས་སོ།།
ཉེས་སྐྱོན་ནི། ཤིན་ཏུ་ཡ་ང་སྲོག་གི་བུན་ཟ་སོགས། །ཞེས་པ་ཤིན་ཏུ་མང་སྟེ།
ཁམས་བརྒྱད་ལས། ཤིན་ཏུ་ཡ་ང་བ་དང་། འཁྲུལ་བའི་གཞི་ཆེ་བ་དང་། སྲོག་གི་བུན་
ཟ་བ་དང་། རྣག་ཁྲག་གི་མཚོ་བསྐྱིལ་བ་དང་། ཁྲིན་ཆགས་གི་རི་ཁུར་བ་དང་། དམྱལ་
ཁམས་སུ་ཁ་བརྒྱུད་པར་བྱེད་དོ། །
གཉིས་པ་དགེ་བ་ལ་གཉིས། དེ་ལས་ཟློག་པའི་དགེ་བ་དང་། དགེ་བ་སྤྱོད་པ་



136
སྒོ་བཞི་མཛོད་ལྔའི་ཡང་བཅུད།
དང་ལྡན་པའོ། །དང་པོ་ནི། དེ་ཕྱིར་སྲོག་གཅོད་ལུས་ངག་ཡིད་ཀྱིས་སྤངས། །ཞེས་པ།
སྲོག་གཅོད་འབྲས་བུ་ཡིད་མི་འོང་བར་བསྐྱེད་པའི་ལས་དེའི་ཉེས་དམིགས་ཤེས་པའི་
སྒོ་ནས་སེམས་ཀྱིས་སྤངས་ཤིང་ལུས་ངག་གི་སླར་ལྡོག་ན་དགེ་བར་འགྱུར་ཏེ། མཆོག་
ཆེན་ལས། ལུས་དགེ་བ་དང་ལྡན་པས་སྲོག་མི་གཅོད་པ། ཞེས་སོ།།
གཉིས་པ་ནི། དེ་ལྟར་དེ་སྤངས་གཞན་ཡང་ཕན་གདགས་ཏེ། །གསོ་ལ་དགའ་
བ་སྟོང་གི་སྤྱི་ཕུད་འདྲ། །སྙིང་རྗེ་ནད་སེལ་སྲོག་སྐྱབས་ལ་སོགས་བྱ། །ཞེས་པ། སྲོག་
གཅོད་དེ་ལྟར་སྤང་བའི་ཐོག་ཏུ་གཞན་ཡང་སེམས་ཅན་ལ་ཕན་གདགས་པར་བྱ་སྟེ།
གསོ་བ་དགའ་བ་ནི་སྟོང་གི་སྤྱི་ཕུད་བསྟན་གཙོ་ལྟ་བུ་སྟེ། བསྟན་པའི་གཙོ་བོས་སྟོང་
གསུམ་གྱི་སེམས་ཅན་དུག་ལྔའི་ནད་ཀྱིས་གསོད་པ་ལ་ཕྱོགས་རིས་མེད་པར་ཐུགས་རྗེ་
ཆེན་པོས་ཀུན་ལ་འཆི་མེད་ཀྱི་བདུད་རྩིས་ཐར་ལམ་སྟོན་པས་གསོ་ཞིང་སྐྱོབ་པའོ། །
དེ་དང་འདྲ་བར་སེམས་ཅན་རྣམས་ལ་ཕྱོགས་རིས་མེད་པའི་སྙིང་རྗེ་སྨན་ལ་སོགས་
པས་ནད་སེལ་བ་དང་ཉེའུ་འདོན་སྲོག་བསླུ་སོགས་ཀྱིས་སྐྱོབ་པ་བྱེད་དོ། །སྲོག་གཅོད་
སྤངས་ཞིང་གསོ་བའི་དགེ་བ་འདིའི་འབྲས་བུ་ནི་སྲོག་གཅོད་འབྲས་བུ་ལས་གོ་ཟློག་
པ་སྟེ། གནས་སྐབས་སུ་མཐོ་རིས་ཀྱི་གནས་སུ་འཕེན་ཞིང་དེ་ལ་ཚེ་རིང་པ་དང་ནད་
མེད་པ་དང་ནད་ཀྱིས་བཏབ་ཀྱང་དེ་ལ་ཕན་པའི་སྨན་སོགས་ཀྱི་མི་འཕོང་བར་འགྱུར་
རོ། །མཐར་ཐུག་ནི་འཆི་མེད་གཡུང་དྲུང་གི་སྐུ་ཐོབ་པའོ། །འོག་མ་རྣམས་ལ་དགེ་བའི་
འབྲས་བུ་ནི་རང་རང་གི་སྡིག་འབྲས་ལས་ཟློག་སྟེ་ཤེས་པར་བྱའོ།།
གཉིས་པ་མ་བྱིན་ལེན་པ་ལ་གཉིས། དངོས་དང་། དེ་ལས་ལྡོག་པའི་དགེ་བའོ། །
དང་པོ་ལ་ལྔ་ལས། དང་པོ་ངོ་བོ་ནི། གཞན་གྱིས་དབང་བྱས་བདག་གིས་མ་བྱིན་ལེན། །



137
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཞེས་པ། ཡུལ་གཞན་གྱིས་དབང་བྱས་པའི་རྫས་གང་རུང་ལ་ཀུན་སློང་ཕ་རོལ་ལས་
ཕྲལ་བར་འདོད་པ། སྦྱོར་བ་བདག་གམ་བརྐུས་པས་མ་བྱིན་ཡང་ལེན་པ་མཐར་ཐུག་
ཐོབ་བློ་སྐྱེས་པའོ།།
གཉིས་པ་དབྱེ་བ་ལ། གསས་མཁར་གཉན་པོའི་དཀོར་ལ་རློམ་ལ་སོགས། དྲག་
ཤུལ་འཇབ་བུ་སྒྱུ་སོགས་རྣམས་ཀྱིས་སྒྲུབ། །ཞེས་པ། ཡུལ་གྱི་སྒོ་ནས་ཅི་ཡང་འགྱུར་
ཚུལ་ནི། །གསས་མཁར་གཉེན་པོ་ནི་གསས་ཁང་ངམ་ལྷ་ཁང་ཡིན་ལ། དེས་བསྡུས་
པའི་རྟེན་གསུམ་གྱི་རྫས་དང་། སོགས་ཁུང་ནས་དགེ་འདུན་གྱི་དཀོར་དང་
། རང་བྱུང་
ཡོན་ཏན་ཅན་དང་། ཤིན་ཏུ་བཀྲེས་པ་ལ་འཕྲོག་པ་དང་། རང་ལ་ཡིད་གཅུག་པ་དང་
ཕ་མ་སོགས་ཀྱིས་ཡིད་དཀྲུགས་ཤིང་འཕྲོག་པ་དང་། དངོས་པོ་བཟང་བ་དང་། མང་
བ་སོགས་ནི་ཤིན་ཏུ་ལྕི་བའོ། །དྲག་ཤུགས་ཀྱིས་འཕྲོག་པ་དང་། འཇབ་བུས་བརྐུས་
པ་དང་། གཡོ་སྒྱུ་སོགས་ཀྱིས་མགོ་བསྐོར་ནས་སྒྲུབ་པ་གསུམ་ཡང་རིམ་བཞིན་དུ་ཆེ་
འབྲིང་ཆུང་གསུམ་དུ་འགྱུར་རོ། །སྤྱིར་ཡང་ཡུལ་དང་བསམ་སྦྱོར་ལྕི་ཡང་དུ་འགྱུར་
ཚུལ་སོགས་གོང་དུ་སྲོག་གཅོད་སྐབས་སུ་བཤད་པས་མཚོན་ནས་འོག་མ་དགུ་པོ་
ཀུན་ལའང་ཤེས་པར་བྱའོ།།
གསུམ་པོ་མཐུན་དཔེ་ནི། རྣམ་སྨིན་མཛེ་ནི་མ་བྱིན་འོང་བཞིན་ཏེ། །ཞེས་
པ། འབྲས་བུ་སྨིན་ངེས་ཡིན་ཏེ། ཁམས་བརྒྱད་ལས། གང་ཞིག་མ་བྱིན་པ་ལེན་པ་ལ་
དགའ་བའི་སྡིག་པ་ཅན་དེ་ནི་མུར་འཛེག་གི་མཛེ་ལྟ་བུ་ཡིན་ཏེ། ནད་མུར་འཛེག་གི་
མཛེ་དེ་ནི་སྔོན་གྱི་སྡིག་པའི་རྣམ་སྨིན་ཡིན་པས་སུས་ཀྱང་མ་བྱིན་པར་འོང་བ་དང་
འདྲ། ཞེས་སོ།།



138
སྒོ་བཞི་མཛོད་ལྔའི་ཡང་བཅུད།
བཞི་བ་འབྲས་བུ་ནི། མི་ཁོམ་ལུས་དང་ཡི་དྭགས་བཀྲེས་སྐོམ་སྐྱེ། །ཞེས་པ།
རྣམ་སྨིན་མི་ཁོམ་པའི་ལུས་དང་ཡི་དྭགས་བཀྲེས་སྐོམ་ཀྱི་གནས་སུ་སྐྱེ་སྟེ། རྒྱུ་མ་བྱིན་
པར་ལེན་པ་དེ་སྤྱད་ན་འབྲས་བུ་བདེ་བ་བསྐྱེད་མི་ཁོམ་པའི་ལུས་ནི་སུས་ཀྱང་མ་
བྱིན་པར་འོང་ངེས་སོ། །ཞེས་དང་། མ་བྱིན་པར་ལེན་པ་ལ་དགའ་བའི་སྡིག་པ་ཅན་དེ་
ནི་ཡི་དྭགས་བཀྲེས་སྐོམ་གྱི་གནས་སུ་སྐྱེ་ཞིང་མི་ལུས་བླང་ནའམ་ཤིན་ཏུ་མི་བདེ་ཞིང་
སྡུག་བསྔལ་བར་འགྱུར་རོ། །ཞེས་སོ། །རྒྱུ་མཐུན་ལས། བྱེད་པ་རྒྱུ་མཐུན་ནི། གལ་ཏེ་
མིར་སྐྱེས་མ་བྱིན་ལེན་པ་དང་། ཞེས་པ། བརྒྱ་ལ་གལ་ཏེ་མིར་སྐྱེས་ན་ཡང་མ་བྱིན་པ་
ལེན་པ་ལ་དགའ་བ་དང་། མྱོང་བ་རྒྱུ་མཐུན་ནི། དེ་ཚེ་དེ་ནི་དབུལ་ཕོངས་ལ་སོགས་
འགྱུར། ཞེས་པ། དབུལ་ཕོངས་ཅན་ལ་སོགས་ཡིད་ལ་གང་འདོད་མི་འགྲུབ་པ་དང་།
ཡོད་པ་མེད་ཅིང་གང་བ་སྟོང་པ་དང་། མཐུན་རྐྱེན་དུ་མི་འགྱུར་བ་ལ་སོགས་སོ།།
ལྔ་པ་ཉེས་སྐྱོན་ནི། ཤིན་ཏུ་ཡ་ང་ཁྲིན་ཆགས་རི་ཁུར་སོགས། །ཞེས་པ། མ་བྱིན་
པ་ལེན་པ་དེ་ནི་ཤིན་ཏུ་ཡ་ང་། འཁྲུལ་པའི་གཞི་ཆེ། ལན་ཆགས་ཀྱི་གཞི་བསྐྱེད། རྣག་
ཁྲག་གི་མཚོ་བསྐྱིལ། ཁྲིན་ཆགས་ཀྱི་རི་ཁུར། ཞེས་སོ།།
གཉིས་པ་དེ་ལས་ལྡོག་པའི་དགེ་བ་ལ་གཉིས་ལས། དང་པོ་ནི། དེ་ཕྱིར་རྐུ་
འཕྲོག་ལུས་ངག་ཡིད་ཀྱིས་སྤངས། །ཞེས་པ། མ་བྱིན་ལེན་པ་ཉེས་པ་ཤིན་ཏུ་ཆེ་བས་
དེའི་ཕྱིར་སེམས་ཀྱིས་སྤངས་ནས་ལུས་ངག་གི་སླར་ལྡོག་པའོ། །ལུས་དགེ་བ་དང་ལྡན་
ཏེ་མ་བྱིན་པ་མི་ལེན་པའོ། །ཞེས་པའོ།།
གཉིས་པ་ནི། དེ་ལྟར་དེ་སྤང་གཞན་ཡང་ཡོངས་སུ་གཏོང་། །མི་དབང་མི་སྤྱོད་
གཤེན་རབ་ཞལ་སྐྱིན་འདྲ། །ཆགས་མེད་མི་འཁོར་མི་ལྟུང་སྦྱིན་པ་གཏང་། །ཞེས་པ།



139
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
མ་བྱིན་ལེན་པ་དེ་ལྟར་སྤངས་པའི་ཐོག་ཏུ་གཞན་ཡང་ཡོ་བྱད་སོགས་ཕན་སེམས་
ཀྱིས་ཡོངས་སུ་གཏོང་བར་བྱ་སྟེ། རང་གིས་མི་དབང་བའི་ཟས་ནོར་མི་སྤྱོད་པ་ནི་
གཤེན་རབ་ཀྱི་ཞལ་སྐྱིན་ཏེ། མ་བྱིན་ལེན་སྡོམ་པའི་དྲང་སྲོང་རྣམས་དང་འདྲ་བར་
བྱའོ། །མདོ་ལས། ཆགས་པ་མེད་ན་འཁོར་བ་མེད། འཁོར་བ་མེད་ན་ལྟུང་བ་མེད།
ཅེས་གསུངས་པར་མ་ཆགས་པའི་སྦྱིན་པ་རྣམ་གསུམ་གཏོང་བར་བྱའོ། །སྦྱིན་
པའི་མཐའ་ནི་མཐར་ཕྱིན་ཆགས་མེད་ཡིན། །ཞེས་དང་། ཁམས་བརྒྱད་ལས། མཆོད་
སྦྱིན་སོགས་ལས་སྦྱིན་པ་གཏོང་བ་དང་། ཡོངས་སུ་གཏོང་བ་དང་། རབ་ཏུ་གཏོང་བ་
ཆེན་པོ་གསུངས་པས། རིམ་བཞིན་ཡོ་བྱད་དང༌། ཡུལ་འཁོར་དང་། ལུག་སྲོག་གཏོང་
བར་བཤད་པས། དེ་དག་ལ་མ་ཆགས་པའི་བློས་ལན་དང་རྣམ་སྨིན་ལ་སོགས་ལ་ཡང་
མི་རེ་བར་མ་ཟད། བཏང་པའི་འབྲས་བུ་དང་བཅས་པ་སེམས་ཅན་ལ་ཡོངས་སུ་བསྔོ་
བར་བྱའོ།།
གསུམ་པ་ལོག་གཡེམ་ལ་དངོས་དང་ལྡོག་པ་གཉིས། དང་པོ་ལའང་ལྔ་ལས།
དང་པོ་ངོ་བོ་ནི། ཕོ་མོ་འཁྲིག་ཅིང་སྦྱོར་བ་འདོད་ལོག་གཡེམ། །ཞེས་པ། འཆད་འགྱུར་
གྱི་ཡན་ལག་བདུན་པོ་གང་རུང་ལས་ཀུན་སློང་འཁྲིག་པའི་བདེ་བ་མྱོང་བར་འདོད་
པ། སྦྱོར་བ་དེའི་བྱེད་པ་ལ་ཞུགས་པ། མཐར་ཐུག་གཉིས་ཀྱིས་དབང་པོ་སྤྲད་པས་བདེ་
བ་མྱོང་བའོ།། ་་་
གཉིས་པ་དབྱེ་བ་ནི། ཁྲིམས་དང་རིགས་དང་ཕ་མ་བདག་པོ་དང་། །དབང་པོ་
སྒོ་སྲུང་བདེར་གཤེགས་བཞུགས་གནས་དང་། །སྦྲུམ་དང་ཁུ་བ་འབྱིན་དང་ཟླ་མཚན་
ལྡན། །ཞེས་པ། ཁྲིམས་ཀྱིས་བསྲུང་བ་ནི་མི་ཚངས་སྤྱོད་པ་སྤངས་པའི་ཁྲིམས་ལྡན་



140
སྒོ་བཞི་མཛོད་ལྔའི་ཡང་བཅུད།
དང་། རིགས་ཀྱིས་བསྲུང་པ་རྒྱལ་པོ་སོགས་ཀྱི་རིགས་ལ་ཆད་པའི་ཁྲིམས་བཅའ་བ་
དང་། ཕ་མས་བསྲུང་བ་བག་མར་མ་སོང་བ་གོ་རུ་གནས་པ་དང་། བདག་པོས་བསྲུང་
བ་གཞན་གྱི་ཆུང་མ་དང་། རང་གིས་བདག་བཟུངས་ཡིན་ཡང་དབང་པོའི་སྒོས་
བསྲུང་པ་མངལ་སྒོ་མ་གཏོགས་གཤང་ལམ་ལ་སོགས་ཡན་ལག་གཞན་དག་དང་།
གནས་ཀྱིས་བསྲུང་བ་བདེར་བར་གཤེགས་པའི་བཞུགས་གནས་ཏེ་གཙུག་ལག་ཁང་
དང་རྟེན་གསུམ་མཆོད་རྟེན་གྱི་དྲུང་དང་། བླ་མ་རབ་བྱུང་རྣམས་ཀྱི་ཉེ་འཁོར་དང་།
དུས་ཀྱིས་བསྲུང་པ་ཟླ་བ་ཚངས་བའི་སྦྲུམ་མ་དང་། ཟླ་མཚན་འཛག་པའི་ཚེ་དང་
ཉིན་མོ་དང་དུས་ཆེན་དུས་བཟང་གི་དུས་དང་། ལས་དེ་གནོད་པའི་ནད་ཅན་རྣམས་
སོ། །དེ་དག་ལས། མ་དང་། ཁྲིམས་ལྡན་དང་། གནས་དང་དུས་ཀྱིས་བསྲུང་བ་རྣམས་
ལྕི་བར་བཤད་དོ།།
གསུམ་པ་མཐུན་དཔེ་ནི། མི་གཙང་ཟས་ཟོས་དེ་ཡི་ཟག་འབྱུང་བཞིན། །ཞེས་
པ་སྟེ། གང་ཞིག་ལོག་པར་གཡེམ་པ་ལ་དགའ་བའི་སྡིག་པ་ཅན་དེ་ནི་མི་གཙང་བའི་
གཏན་གཞི་ལྟ་བུ་སྟེ། དཔེར་ན་རྒྱུ་མི་གཙང་བའི་ཟས་ཟོས་ན། འབྲས་བུ་མི་གཙང་
བའི་ཟག་པ་འབྱུང་བ་དང་འདྲ་ཞེས་སོ།།
བཞི་པ་འབྲས་བུ་ནི། མངལ་བརྒྱུད་འཁོར་བ་མི་གཙང་གཏན་གཞིར་སྐྱེ། ཞེས་
པ། རྣམ་སྨིན་མངལ་གྱི་སྲིན་བུར་སྐྱེ་བ་སོགས་མི་གཙང་བའི་གཏན་གཞིར་སྐྱེས་ནས་
སྦྱོང་བ་སྟེ། རྒྱུ་ལོག་པར་གཡེམ་པ་དེ་སྤྱད་ན་འབྲས་བུ་འཁོར་བའི་འདམ་རྫབ་མི་
གཙང་བའི་གཏན་གཞིར་སྐྱེ་བར་ངེས། ཞེས་སོ། །རྒྱུ་མཐུན་ལས། བྱེད་པ་རྒྱུ་མཐུན་ནི།
དེ་ནི་མིར་སྐྱེ་གཡེམ་ལ་ཆེར་དད་ཅིང་། །ཞེས་པ། དེ་མི་རུ་སྐྱེས་ཀྱང་ལོག་གཡེམ་ལ་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
141
དད་ཆེ་བས་དགྲ་དང་བཅས་པའོ། །མྱོང་བ་རྒྱུ་མཐུན་ནི། གྲོགས་ངན་མི་མཐུན་གཞན་
གྱིས་དབང་བྱེད་ཅིང་། །ཆ་ཙམ་འཛིན་པའི་གྲོགས་པོ་བརྟེན་པར་འགྱུར། །ཞེས་པ།
རིགས་གཟུགས་ངན་པའི་གྲོགས་པོ་མི་མཐུན་པ་རྟག་ཏུ་འཐབ་པ་དང་། རང་བས་
གཞན་དབང་ཆེ་བའི་གྲོགས་དང་འཕྲད་ཅིང་ཆ་ཙམ་འཛིན་པ་དེ་ཆེན་ཆུན་མང་
བའི་ཆུན་མ་སོགས་ལ་སྐྱེ་བར་བཤད་དོ།།
ལྔ་བ་ཉེས་སྐྱོན་ནི། འདུ་འཛིའི་གཞི་འགྲམ་སྡུག་བསྔལ་སྐྱེད་ཤིང་སོགས། །
ཞེས་པ། ལོག་པར་གཡེམ་པ་དེ་ཤིན་ཏུ་ཡ་ང་། འཁྲུལ་པའི་གཞི་ཆེ། འཁོར་བའི་ས་
བོན་འདེབས། འདུ་འཛིའི་གཞི་འགྲམ་བཏིང་། སྡུག་བསྔལ་གྱི་སྐྱེད་ཤིང་འཛུག མྱ་
ངན་གྱི་མཚོ་བསྐྱིལ་བའོ། །ཞེས་སོ།། །
གཉིས་པ་དེ་ལས་ཟློག་པའི་དགེ་བ་ལ་གཉིས་ལས། དགེ་བ་དང་ལྡན་པ་ནི། དེ་
ཕྱོར་ལོག་གཡེམ་ལུས་ངག་ཡིད་ཀྱིས་སྤངས། །ཞེས་པ། ཉེས་དམིགས་ཆེ་བ་ཤེས་ནས་
དེའི་ཕྱིར་ལོག་གཡེམ་སེམས་ཀྱིས་སྤངས་ཞིང་ལུས་ངག་གི་སླར་ལྡོག་པའོ། །ལུས་དགེ་
བ་དང་ལྡན་ཏེ་ལོག་པར་མི་གཡེམ་པས་སོ།།
གཉིས་པ་དཀའ་བ་ཐུབ་པའི་དགེ་སྤྱོད་ལ་གཉིས། མདོར་བསྟན་ནི་དེ་ལྟར་
དེ་སྤངས་གཞན་ཡང་སྡོམ་པ་བསྲུང་། །དཀའ་བ་ཐུབ་པ་དྲི་མེད་དག་པའི་ས། །ཞེས་
པ། ལོག་གཡེམ་དེ་ལྟར་སྤངས་བའི་ཐོག་ཏུ་ཁྱིམ་པ་དང་རབ་བྱུང་གི་སྡོམ་པ་སོགས་
རང་གི་ནུས་སྟོབས་དང་སྦྱར་ལ་བསྲུང་ཞིང་ལྟུང་བས་མ་གོས་པར་བྱའོ། །རྒྱ་ལ་བག་
མེད་སོགས་བཞིས་ལྟུང་བ་བྱུང་ན། མྱུར་དུ་གསོ་སྦྱང་གིས་དག་པར་བྱས་ཏེ། དཀའ་བ་
ཐུབ་པའི་སྐྱེས་བུ་ས་གཉིས་པ་དྲི་མ་མེད་པ་ལ་གནས་པའི་བྱང་ཆུབ་སེམས་དཔའ་དེ་



142
ར་བས
སྒོ་བཞི་མཛོད་ལྔའི་ཡང་བཅུད།
འཚལ་བའི་དྲི་མ་དང་ལྷན་ཅིག་ཏུ་ཡུད་ཙམ་ཡང་མི་གནས་པ་ལྟ་བུའི་རྗེས་སུ་འབྲང་
བར་བྱའོ།།
གཉིས་པ་རྒྱས་བཤད་ལ་གསུམ། ཡུལ་མ་ཡིན་པར་བསམ་པ། ཡུལ་མི་སྡུག་
པར་བསམ་པ། ཆོག་མི་ཤེས་པར་བསམ་པའོ། །དང་པོ་ནི། འདུལ་དཀའ་འདུལ་བའི་
གཉེན་པོ་བརྟེན་པ་ནི། རང་བས་རྒན་དང་གཞོན་དང་ན་མཉམ་དང་། མ་དང་སྲིང་
མོ་བུ་མོར་བསམ་པར་བྱ། །ཞེས་པ། ཆགས་པ་འདི་ནི་རས་ལ་སྣུམ་ཞུགས་པ་དང་འདྲ་
བས་སྤང་དཀའོ། །ཞེས་གསུངས་པས། གདུལ་དཀའ་ལ་དེ་འདུལ་བའི་གཉེན་པོ་ལ་
སྤྱི་དང་བྱེ་བྲག་མང་པོ་གསུངས་ཀྱང་། མདོར་བསྡུས་ན་རང་བས་རྒན་པ་ལ་མ་དང་།
གཞོན་པ་ལ་བུ་མོ། ན་མཉམ་ལ་སྲིང་མོ་ཡིན་བསམ་པའི་འདུ་ཤེས་བཞགས་ན་ཆགས་
པ་མི་སྐྱེ་བས་དེ་ལྟར་བྱའོ།།
གཉིས་པ་ཡིད་དུ་མི་འོང་བར་བསམ་པ་ནི། གཞན་ཡང་བུད་མེད་དྲི་མི་ཞིམ་པ་
དང་། མི་གཙང་རྒྱུ་དང་སྣོད་ངན་དགུ་ནས་འཛག །དེ་ཡང་མཛེས་པའི་རྒྱན་རྣམས་
ཐ་དད་ལྟ། །ཞེས་པ། གཞན་ཡང་བུད་མེད་ལ་དྲི་མི་ཞིམ་པར་མནམ་པ་དང་། རྒྱུ་མི་
གཙང་བ་ཕ་མ་གཉིས་ཀྱི་ཁུ་བ་དཀར་དམར་ལས་གྲུབ་པ་དང་། ངོ་བོ་མི་གཙང་བ་སྐྱི་
དམར་སྣོད་ངན་གྱི་ནང་དུ་གཤང་ལྕི་དང་ངར་སྣབས་གླད་པ་སོགས་མི་གཙང་བའི་
རྫས་ཀྱིས་གང་བ་དང་། འབྲས་བུ་མི་གཙང་བ་བུ་ག་དགུ་ནས་མཆིལ་མ་དང་ངར་
སྣབས་གཤང་ལྕི་སོགས་འཛག་པས་ལུས་ཀྱི་ཕྱོགས་ལ་མི་གཙང་བའི་རང་བཞིན་
འབའ་ཞིག་ཡིན་ནོ་སྙམ་དུ་ཞིབ་པར་བསམ་ལ་ཆགས་ཞེན་ལྡོག་པར་བྱའོ། །སྔོན་
གྱི་མཁས་གྲུབ་རྣམས་ཀྱིས་ཀྱང་ཁ་དོག་དང་། དབྱིབས་དང་། རེག་བྱ་དང་། བསྙེན་



143
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བཀུར་བཞི་ལ་ཆགས་པའི་གཉེན་པོ་རིམ་པ་བཞིན་དུ། རྣམ་པར་སྔོ་བ་སོགས་ཀྱི་ཁ་
དོག་དང་། རྣམ་པ་རུལ་ཞིང་མྱག་པ་དང་། རྣམ་པར་འཐོར་བའི་རུས་ཀོང་སོགས་དང་
རྣམ་པར་ནམ་པ་སོགས་མི་སྡུག་པའི་རྣམ་པར་སྒོམ་པ་སོགས་ཀྱང་ཡིད་ལ་བྱའོ། །ལུས་
དེ་འདྲར་མ་ཟད་སེམས་ཀྱི་ཕྱོགས་ལའང་བུད་མེད་ཡིད་ལ་གཡོ་སྒྱུ་ཆེ་བ་དང་། མི་
བརྟན་པ་དང་། ཉོན་མོངས་ཆེ་བ། དགེ་སེམས་ཆུང་བ་སོགས་ཡིད་དུ་མི་འོང་བའོ། །ངོ་
བོ་དེ་ལྟར་མི་གཙང་བ་ཡིན་ཡང་ག་པུར་སོགས་དྲི་བཟང་གིས་བྱུགས་པ་དང་། དར་
ཟབ་སོགས་ཀྱི་གོས་ཀྱིས་གཡོགས་པ་དང་། གསེར་གཡུ་སོགས་རྒྱན་གྱིས་སྤྲས་ཚེ་
ཆགས་ལྡན་གྱི་ཡུལ་དུ་མཛེས་པར་སྣང་ནའང་། ཆགས་པས་ཡིད་བསླུས་པའི་སྐྱེ་བོ་
རྣམས་ལ་ངོ་བོ་སྡུག་བསྔལ་བདེ་བར་སྣང་བ་ནི་འབུ་སྦྲང་གི་ལྡན་སྤྲིན་དང་། ཁྱི་ཕག་
གི་ཕྱི་ས་འདོད་པ་ལྟར་ཡིན་ལ། མི་གཙང་བའི་ལུས་དེ་དང་མཛེས་པའི་རྒྱན་རྣམས་
ནི་ཐ་དད་པར་བལྟ་སྟེ། གཞན་དུ་ན་གོས་རྒྱན་དང་ལུས་སོ་སོར་ཡོད་པའི་ཚེ་ཡང་
གཉིས་ཀར་ཆགས་པ་སྐྱེ་བར་རིགས་སོ། །དེའི་ཕྱིར་རྒྱན་དང་ཐ་དད་དུ་བལྟས་ལ་
ཚོགས་པ་སྤང་བར་བྱའོ།།
གསུམ་པ་ཆོག་མི་ཤེས་པ་ནི། ཚྭ་ཆུ་འཐུང་བཞིན་འདོད་པས་ངོམ་མི་འགྱུར། །
ཞེས་པ། ཉོན་མོངས་སྤྱི་དང་། དགོས་འདོད་ཆགས་ནི་གཉེན་པོ་བརྟེན་ནས་སུན་
དབྱུང་སྟེ་སྤོང་བར་བྱ་ཡི། དེ་ཉིད་ཡང་ཡང་སྤྱད་ན་ཡིད་ཚིམ་པར་མི་འདོད་པའམ།
ཆད་ཅིང་ངལ་བས་ཡིད་སུན་པར་མི་འགྱུར་བར་མ་ཟད། ཆགས་ཞེན་སོགས་དེ་དག་
ཇེ་འཕེལ་དུ་འགྲོ་སྟེ། དཔེར་ན་སྐོམ་པས་ཚྭ་ཆུ་འཐུང་བ་བཞིན་ངོམས་ནས་ཚིམ་པ་
མེད་དེ་ཇེ་འདོད་དུ་འགྲོ་བ་བཞིན་ནོ། །རིག་གཞུང་ལས། འདི་ཡུལ་སུན་ཕྱུང་མེད་



144
སྒོ་བཞི་མཛོད་ལྔའི་ཡང་བཅུད།
པར་ནི། །དེ་སྤོང་བ་ནི་ནུས་མ་ཡིན། །ཡོན་ཏན་སྐྱོན་དང་རྗེས་འབྲང་ཕྱིར། །འདོད་
དང་སྡང་སོགས་སྤོང་བ་ནི། །དེ་དག་ཡུལ་ལ་མ་མཐོང་བས། །ཡིད་ཀྱིས་ཕྱི་ཚུལ་དག་
གིས་མིན། །ཞེས་གསུངས་པ་ལྟར་རོ། །དེས་ལུས་ཀྱི་ལས་གསུམ་བསྟན་ནོ།།
གཉིས་པ་ངག་གི་ལས་བཞི་ལས། དང་པོ་རྫུན་ལ་གཉིས། དངོས་དང་། དེ་ལས་
ལྡོག་པའི་དགེ་བའོ། །དང་པོ་ལ་ལྔ་ལས། དང་པོ་ངོ་བོ་ནི། མི་བདེན་ཚིག་གིས་གཞན་
བློ་བདེན་སྐྱེད་རྫུན། །ཞེས་པ། སྨྲའི་ཡུལ་ནི་ཕ་རོལ་པོ་དོན་གོ་བ་ཞིག་ལ། གོ་བྱའི་རྫུན་
ནི་མཐོང་བ་ལ་མ་མཐོང་སོགས་ཀྱི་ཡིན་ཚུལ་ཤེས་བཞིན་དུ་དེ་ལ་ལོག་པར་སྨྲ་བའོ། །
འདུས་ཤེས་དང་ཀུན་སློང་ནི་ལོག་པར་བསྒྱུར་ནས་སྨྲ་བར་འདོད་པའོ། །སྦྱོར་བ་ངག་
གིས་སྨྲ་བའམ། ལུས་ཀྱི་རྣམ་འགྱུར་གྱིས་སྟོན་པའམ། ཅི་ཡང་མི་སྨྲ་བར་དང་དུ་ལེན་
པའམ། གཞན་ལ་བྱེད་དུ་བཅུག་པའོ། །མཐར་ཐུག་ཕ་རོལ་བས་གོ་བའོ།།
གཉིས་པ་དབྱེ་བ་ནི། གཤེན་གྱི་དྲང་སྲོང་རྗེས་སུ་སླུ་བྱེད་སོགས། །ཕྲ་བ་བདག་
གཞན་གཉིས་ལ་ཕན་གནོད་མེད། །རགས་པ་བདག་གཞན་ཕན་གནོད་གཉིས་ལྡན་
དང་། །ཆེན་པོ་མ་མཐོང་མཐོང་ཟེར་མ་ཤེས་ཤེས། །སྲོག་གི་ལྡམ་པོ་ལས་འབྲས་ལྡན་
སྨྲ་དང་། །གཞན་ཡང་ངོ་མ་གཉིས་དང་ཚིག་འགྱུར་བའོ། །ཞེས་པ། ཡུལ་གྱི་སྒོ་ནས་
གཤེན་གྱི་དྲང་སྲོང་དང་། དེའི་རྗེས་སུ་མཐུན་པའི་དགེ་སྤྱོད་རྣམས་སླུ་བྱེད་ཀྱི་ཚིག་
སྨྲ་བ་དང་། སོགས་ཁོངས་ནས་ཡུལ་དམན་པ་ལ་སྨྲ་བ་སྟེ། དེ་དག་ལྕི་ཡང་དུ་འགྱུར་
བ། ཀུན་སློང་གི་སྒོ་ནས་ཕྲ་བས་རྫུན་བདག་གཞན་གཉིས་ཀ་ལ་ཕན་གནོད་མེད་པ།
ཡང་ལ་རིགས་པའི་རྫུན་བདག་ལ་ཕན་པ་དང་། གཞན་ལ་གནོད་པ་དང་། དེ་གཉིས་
ཀ་དང་བདེན་པར་འགྱུར་བ་ནི་ལྕི་འོ། །ཆེན་པོའི་རྫུན་འདོད་པ་ལས་འདས་པའི་ལྷ་



145
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཚོགས་མ་མཐོང་བ་མཐོང་བར་སྨྲ་བ་དང་། མངོན་ཤེས་མེད་བཞིན་ཡོད་པར་སྨྲ་བ་
དང་། ལམ་དང་འབྲས་བུའི་ཡོན་ཏན་མི་ལྡན་པ་ལ་བདེན་པར་སྨྲ་བ་དང་། སྲོག་གི་
ལྡམ་པོ་སྟེ་སྲོག་གཅོད་ཀྱི་རྒྱུ་རྒྱ་ཆེན་དུ་འགྱུར་བའི་བྱ་དང་། གཞན་སྡིག་པ་ཆེན་པོ་
བསྐྱེད་པའི་རྫུན་ནི་ཤིན་ཏུ་ལྕིའོ། །གཞན་ཡང་ངོ་མ་གཉིས་སུ་སྨྲ་བ་དང་། ཚིག་འགྱུར་
བར་སྨྲ་བ་ཡང་རྫུན་གྱི་ཕྱོགས་སུ་གཏོགས་པས་སྤང་བར་བྱའོ།།
གསུམ་པ་མཐུན་དཔེ་ནི། སྤུ་གྲིའི་ལམ་ཞུགས་རང་ལུས་རང་གཅོད་བཞིན། །
ཞེས་པ། གང་ཞིག་རྫུན་དུ་སྨྲ་བ་ལ་དགའ་བའི་སྡིག་པ་ཅན་དེ་ནི་སྤུ་གྲིའི་སོ་ལམ་ལྟ་
བུ་སྟེ། དཔེར་ན་སེམས་ཅན་མ་རྟོགས་པ་ཞིག་སྤུ་གྲིའི་སོ་ལམ་དུ་ཞུགས་ན་རང་ལུས་
ལ་རང་གཅོད་པ་དང་འདྲའོ། །ཞེས་སོ།།
བཞི་པ་འབྲས་བུ་ནི། དམྱལ་བར་སྐྱེས་ན་རང་ལུས་རང་གཅོད་དང་། དམྱལ་བ་
ཆེན་པོ་ལྕེ་སྟེང་ཞིང་རྨོ་སྐྱེ། །ཞེས་པ། རྒྱུ་རྫུན་དུ་སྨྲ་བའི་སྡིག་པ་དེ་སྤྱད་ན་འབྲས་བུ་
དམྱལ་བར་སྐྱེས་ཏེ་ཤིན་ཏུ་སྡུག་བསྔལ་བར་འགྱུར་རོ། །ཞེས་གསུངས་པ་ལྟར་རོ། །རྒྱུ་
མཐུན་ལ། བྱེད་པ་རྒྱུ་མཐུན་ནི། གལ་ཏེ་མིར་སྐྱེས་རྫུན་དུ་སྨྲ་བ་དང་། །ཞེས་པས། རྫུན་
སྨྲ་བ་ལ་དགའ་བར་འགྱུར་ལ། མྱོང་བ་རྒྱུ་མཐུན་ནི། རང་ངག་མི་ཉན་གཞན་གྱིས་སླུ་
བྱེད་ཅིང་། །ལྕེ་སོགས་བདེ་མིན་མཛེས་པར་འགྱུར་བ་མིན། །ཞེས་པ། རང་གིས་ངག་
ལ་གཞན་གྱི་མི་ཉན་ཞིང་། གཞན་གྱི་ངག་གིས་ཀྱང་རང་ཉིད་བསླུ་བ་དང་མགོ་བསྐོར་
ཞིང་བསྐུར་བ་མང་པོར་བྱེད་པར་འགྱུར་རོ། །ལྕེ་སོགས་ངག་གི་སྒོ་ཡང་མི་བདེ་ཞིང་
མི་མཛེས་པར་འགྱུར་རོ།།
ལྔ་བ་ཉེས་སྐྱོན་ནི། ཐར་བའི་ལམ་འགག་འཁོར་བའི་གནས་ལྟུང་སོགས། །ཞེས་



146
སྒོ་བཞི་མཛོད་ལྔའི་ཡང་བཅུད།
པ། ལྕེ་ལ་ཞིང་རྨོ། ཐར་པའི་ལམ་འགག སེམས་ཀྱི་སྒོ་དོག དགེ་བ་ལ་ཕྱགས་ཤིང་
འཛུགས། སྡིག་པའི་གཡབ་མོ་མཁན། འཁོར་བའི་གཡང་སར་ལྟུང་། ཞེས་བཤད་དོ།།
གཉིས་པ་དེ་ལས་ལྡོག་པའི་དགེ་བ་ལ་གཉིས་ལས། དགེ་བ་དང་ལྡན་པ་ནི། དེ་
ཕྱིར་རྫུན་ནི་མི་བསམ་མི་བསྒྲག་སྤོངས། །ཞེས་པ། རྫུན་ལ་ཉེས་པ་ཆེ་བ་དེའི་ཕྱིར་སྤོང་
སེམས་དང་ལྡན་པས། ངག་གིས་བསྒྲགས་པ་ལས་ལྡོག་ན་དགེ་བ་ཏེ། ངག་དགེ་བ་དང་
ལྡན་ཏེ་རྫུན་མི་སྨྲ་བས། ཞེས་སོ།། །
གཉིས་པ་དགེ་སྤྱོད་དང་ལྡན་པ་ནི། དེ་ལྟར་དེ་སྤངས་གཞན་ཡང་དྲང་པོར་
བརྗོད། །བདེན་པ་སྨྲ་བ་འཁོར་བ་མེད་པའི་ལམ། །མ་ནོར་བཀྲིད་དྲང་བྱ་ཞིང་ཡང་
དག་བསྟན། །ཞེས་པ། རྫུན་དེ་ལྟར་སྤངས་ཤིང་གཞན་ཡང་དྲང་པོར་བརྗོད་པར་བྱ་
སྟེ། བདེན་པར་སྨྲ་བ་འཁོར་བ་མེད་པའི་ལམ་དང་འདྲ་སྟེ། མཛོད་ནས་གསུངས་པའི་
འཁོར་བ་མེད་པའི་ལམ་ལྔ་ལ་འཇུག་ན་མི་བསླུ་བར་ངེས་པའི་ཕྱིར། དེ་ལྟར་དོན་མ་
ནོར་བ་བདེན་པའི་ཚིག་གིས་སེམས་ཅན་རྣམས་ལ་འཇིག་རྟེན་དང་འཇིག་རྟེན་ལས་
འདས་པའི་བདེ་བར་སྦྱར་བའི་བཀྲི་དྲང་བྱ་ཞིང་ཁྱད་པར་དུ་ཡང་དག་པའི་ལྟ་པ་རྒྱུ་
འབྲས་ཀྱི་དོན་ལ་ཡིད་ཆེས་པའི་ཕྱོགས་སྟོན་པར་བྱའོ།།
གཉིས་པ་ཕྲ་མ་ལ་ཡང་གཉིས། དངོས་དང་། དེ་ལས་ལྡོག་པའི་དགེ་བའོ། །དང་
པོ་ལ་ལྔ་ལས། དང་པོ་ངོ་བོ་ནི། ཕྲ་མ་ཉེ་འབྱེད་མཛའ་བོའི་བར་གཅུགས་འཛུད། །
ཅེས་པ། ཡུལ་ནི་ཉེ་བ་དང་མཛའ་བོ་སྟེ། སེམས་ཅན་མཐུན་པ་དང་མི་མཐུན་པ་
གང་རུང་ངོ་། །ཀུན་སློང་ནི། མཐུན་པ་དབྱེ་བ་འདོད་པ་དང་། མི་མཐུན་པ་མི་འདུམ་
པར་འདོད་པའོ། །སྦྱོར་བ་བདེན་པ་དང་མི་བདེན་པ་གང་རུང་གིས་འབྱེད་ཐབས་ཀྱི་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
147
གཅུགས་འཛུད་པའོ། །མཐར་ཐུག་འབྱེད་ཚིག་ཡུལ་གྱིས་གོ་བའོ།།
གཉིས་པ་དབྱེ་བ་ནི། གཤེན་རབ་མཐུན་པའི་དབྱེ་འབྱེད་ལ་སོགས་པ། །བཙན་
ཚིག་འཛུད་དང་ཐབས་ཀྱིས་འཛུད་པ་དང་། །གང་ཞིག་གསང་ཞིང་འཇུག་པར་བྱེད་
པ་ནི། །ཞེས་པ། ཡུལ་གྱི་སྒོ་ནས་གཤེན་རབ་ཀྱི་རྗེས་འབྲང་སྟེ་དེ་དང་མཐུན་པའི་ཡོན་
ཏན་ཅན་རྣམས་དབྱེ་བ་དང་། མ་བུ་སོགས་དང་འདྲིས་བཤེས་ཤིན་ཏུ་ཟབ་པའི་མཐུན་
རོགས་སོ་སོར་འབྱེད་པ་སོགས་ལྕི་ཡང་གི་ཁྱད་ཤེས་པར་བྱའོ། །ངོ་བོའི་སྒོ་ནས་བཙན་
ཚིག་གི་དབྱེན་བཅུག་ནས་ཕྱེ་བ་ལྕི། གསང་ཚིག་གིས་ཕྱེ་བ་འབྲིང་། ཐབས་ཀྱིས་ཕྱེ་བ་
ཆུང་ངུའོ།།
གསུམ་པ་མཐུན་དཔེ་ནི། ཆུ་བོ་རབ་མེད་འབྲུག་ཚེ་མི་ལ་སོགས། །ཉེ་བར་ཕྲད་
འདོད་དབང་མེད་ཕྱེ་བ་བཞིན། །ཞེས་པ། གང་ཞིག་ཕྲ་མ་དབྱེན་བཅུག་ལ་དགའ་བའི་
སྡིག་པ་ཅན་དེ་ནི་ཆུ་བོ་རབ་མེད་པ་ལྟ་བུ་ཡིན་ཏེ། ཆུ་བོ་རབ་མེད་པ་འབྲུག་པའི་ཚེ་
མི་ལ་སོགས་པའི་སེམས་ཅན་གང་ཉེ་བར་ཕྲད་འདོད་ཀྱང་དབང་མེད་དུ་སོ་སོར་གྱེས་
ནས་འདུག་པ་དང་འདྲ་ཞེས་སོ། །
བཞི་པ་འབྲས་བུ་ནི། དམྱལ་བ་ངུ་འབོད་ཐིག་ནག་སྡུད་འཇོམས་སྐྱེ། །ཞེས་པ།
རྒྱུ་ཕྲ་མ་དབྱེན་བཅུག་ཆུ་བོ་རབ་མེད་འདྲ་བ་སྤྱད་ན་འབྲས་བུ་དམྱལ་བ་ངུ་འབོད་
ཐིག་ནག་གི་གནས་སུ་སྐྱེ་བར་ངེས་སོ། །ཞེས་སོ། །ཕྲ་མ་དབྱེན་བཅུག་ལ་དགའ་བའི་
སྡིག་པ་ཅན་དེ་ནི་དམྱལ་བ་ངུ་འབོད་དང་སྡུད་འཇོམས་ཀྱི་གནས་སུ་སྐྱེ་བའི་ལུས་
བླངས་ནས་ཤིན་ཏུ་སྡུག་བསྔལ་བར་འགྱུར་རོ། །ཞེས་དང་། རྒྱུ་མཐུན་ལ། བྱེད་པ་རྒྱུ་
མཐུན་ནི། གལ་ཏེ་མིར་སྐྱེ་ཕྲ་མ་སྨྲ་བ་དང་། །ཞེས་པ། གལ་ཏེ་མིར་སྐྱེས་ཀྱང་ཕྲ་མ་



148
སྒོ་བཞི་མཛོད་ལྔའི་ཡང་བཅུད།
སྨྲ་བ་ལ་དགའ་བ་དང་། མྱོང་བ་རྒྱུ་མཐུན་ནི། མཛའ་བཤེས་ཕྲལ་སོགས་ཡང་ན་མགོ་
ལྷག་འགྱུར། །ཞེས་པ་སྟེ། མཛའ་བཤེས་ཕྲལ་བ་དང་། མི་མཐུན་པ་མང་བ་དང་། མགོ་
བོ་གཉིས་སོགས་སུ་འགྱུར་བར་བཤད་དོ།།
ལྔ་པ་ཉེས་སྐྱོན་ནི། དགེ་ལམ་ཆུང་འཛུག་མུན་པའི་ཚོགས་བསྐྱེད་སོགས། །
ཞེས་པ། དགེ་ལམ་ལ་རྩང་འཛུག ཕྱིན་ཅི་ལོག་གི་རྒྱ་མདུད་དམ། མ་རིག་མུན་པའི་
ཚོགས་བསྐྱེད་པར་གསུངས་སོ། །
གཉིས་པ་དེ་ལས་ལྡོག་པར་གཉིས་ལས། དང་པོ་དགེ་བ་དང་ལྡན་པ་ནི། དེ་ཕྱིར་
དབྱེན་ཕྲ་མི་བསམ་མི་བསྒྲག་སྤང་། །ཞེས་པ། དབྱེན་ཕྲ་ལ་ཉེས་སྐྱོན་ཡོད་པ་དེའི་ཕྱིར།
སྤང་སེམས་དང་ལྡན་པས་ངག་གིས་སྨྲ་བ་སྤང་བར་བྱ་སྟེ། ངག་དགེ་བ་དང་ལྡན་ཏེ་ཕྲ་
མ་མི་སྨྲ་བས་སོ། །ཞེས་སོ།།
གཉིས་པ་དགེ་སྤྱོད་ནི། དེ་ལྟར་དེ་སྤངས་གཞན་ཡང་མཐུན་འཇུག་བྱ། །སྒྲོ་
བསྐུར་མེད་པ་གྲུ་གཟེངས་མཉན་པ་འདྲ། །ཐབས་ཀྱིས་ཟོལ་མེད་མི་མཐུན་མཐུན་པར་
བྱ། །ཞེས་པ། དབྱེན་ཕྲ་དེ་ལྟར་སྤངས་ཤིང་གཞན་ཡང་མཐུན་འཇུག་དང་འཁྲུགས་
བསྡུམ་བྱས་ཏེ་སྒྲོ་བསྐུར་མེད་པ་ནི་གྲུ་གཟིངས་མཉན་པ་དང་འདྲ་བར་བྱ་སྟེ། དེ་
འཕྲད་འདོད་པ་ཉེ་བར་སྤྲོད་པའོ། །དེའི་ཕྱིར་གཡོ་རྒྱུ་ཟོལ་ཟོག་མེད་པའི་འདུམ་པ་
མི་འབྱེད་པ་དང་། མི་མཐུན་པ་འདུམ་པར་བྱེད་དེ། མདོ་ལས། མི་མཐུན་པ་གཉིས་
མཐུན་ནུས་ན། །ཁྱད་པར་སྐྱེས་བུ་ཆེན་པོ་ཡིན། །འདི་ནས་མི་རྟག་འཆི་འཕོས་དུས། །
མི་བདེ་བདེ་བའི་བསོད་ནམས་ཀྱིས། །དགའ་ལྡན་ལྷའི་ཕོ་བྲང་དུ། སྐོས་མཁན་ལྷ་རུ་
སྐྱེ་བར་ངེས། །འཁྲུག་བསྡུམ་བསོད་ནམས་དེ་ལྟར་ཆེ། །ཞེས་གསུངས་པ་ལྟར་རོ།།



149
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
གསུམ་པ་ཚིག་རྩུབ་པ་ལ་ཡང་གཉིས། དངོས་དང་། དེ་ལས་ལྡོག་པའི་དགེ་བའོ། །
དང་པོ་ལ་ལྔ་ལས། ངོ་བོ་ནི། གཞན་ཡིད་མི་འོང་གནད་ལ་ཕོག་ཚིག་རྩུབ། །ཅེས་པ།
ཡུལ་ནི་རང་གིས་མནར་འདོད་ཀྱི་སེམས་ཅན་ནོ། །ཀུན་སློང་ངག་ཚིག་རྩུབ་མོ་སྨྲ་
འདོད་པའོ། །སྦྱོར་བ་སྐྱོན་དང་མཚང་འབྲུ་སོགས་ཡིད་དུ་མི་འོང་བའི་གཏམ་གནད་
ལ་ཕོག་པའི་ཚིག་རྩུབ་མོ་སྨྲ་བའོ། །མཐར་ཐུག་ཡུལ་དེས་གོ་བའོ། །དབྱེ་བ་ནི། གཤེན་
རབ་ཞལ་སྐྱིན་སྡིག་པའི་དྲི་མས་སྨོད། །ངག་རྩུབ་པ་དང་ཚིག་ཀྱང་དེ་བཞིན་ཏེ། །ཆེ་
བཅིང་སྤྲོ་ཐུང་གཞན་ལ་ཟུར་ཟ་བ། །ཁྱད་གསོད་རང་རྒྱུད་སྲེག་བྱེད་ཁ་སྡིག་བརྗོད། །
ངོ་ན་བརྗོད་དང་ལྐོག་དང་རྒྱུད་ནས་བརྗོད། །ཅེས་པ། ཡུལ་གྱི་སྒོ་ནས་གཤེན་རབ་ཀྱི་
ཞལ་སྐྱིན་ཏེ། བཤེས་གཉེན་མཁས་བཙུན་གྱི་ཡོན་ཏན་དང་ལྡན་པ་དང་། ཕ་མ་དང་
བླ་མ་ལ་སྨྲ་བ་ལྕིའོ། །ངོ་བོའི་སྒོ་ནས་དེ་དག་སོགས་ལ་ལྟུང་བ་དང་སྡིག་པའི་ཉེས་
སྐྱོན་གྱི་དྲི་མ་མེད་པ་ལ་རྫུན་གྱིས་དེ་དག་སྨོད་པ་ཤིན་ཏུ་ལྕིའོ། །རྣམ་པའི་སྒོ་ནས་ངག་
གདངས་རྩུབ་པར་སྨྲ་བ་དང་། ངག་ཡིད་དུ་མི་འོང་པ་དང་། གནད་དུ་ཕོག་པའི་ཚིག་
འདམས་ནས་སྨྲ་བ་དང་། རང་ཆེ་བས་འཆིང་ནས་གཞན་ལ་ཁྱད་གསོད་དུ་སྨྲ་བ་དང་།
སྤྲོ་ཐུང་བས་རང་རྒྱུད་སྲེག་པར་བྱེད་པའི་ཚིག་པ་ཟ་བས་མངོན་སུམ་དུ་གཤེ་བ་སྣ་
ཚོགས་སྨྲ་བ་དང་། གཤིས་ངན་པས་གཞན་ལ་ཟུར་ཟ་སྨྲ་བ་དང་། གསད་པ་དང་
བརྡུང་བརྡེགས་སོགས་ཀྱི་ཁས་སྡིག་མོར་བརྗོད་པ་སྟེ། དེ་རྣམས་ངོ་ལ་བརྗོད་ན་ལྕི།
ལྐོག་ཏུ་བརྗོད་ན་འབྲིང་། རྒྱུད་ནས་བརྗོད་ན་ཡང་ངོ་། །ཡུལ་དང་ངོ་བོ་དང་རྣམ་པ་
དེས་ཀྱང་ལྕི་ཡང་ཤེས་པར་བྱའོ།།
མཐུན་དཔེ་ནི། སྡིག་ཅན་བདུད་ཀྱི་ལག་ཆ་མཚོན་རྣོན་དེས། །རྒྱབ་ན་འཚོ་བ་



150
སྒོ་བཞི་མཛོད་ལྔའི་ཡང་བཅུད།
མེད་པར་འཆི་བ་བཞིན་། ཞེས་པ། གང་ཞིག་ཚིག་རྩུབ་ལ་དགའ་བའི་སྡིག་པ་ཅན་དེ་
ནི་མཚོན་ཆ་རྣོན་པོ་ལྟ་བུ་སྟེ། དཔེར་ན་བདུད་སྡིག་པ་ཅན་གྱི་ལག་ཆ་མཚོན་རྣོན་
དེས་རྒྱབ་ན་འཚོ་བ་མེད་པར་འཆི་ངེས་པ་དང་འདྲ། ཞེས་སོ།། །
འབྲས་བུ་ནི། དམྱལ་བ་གཅོད་གཏུབ་མཚོན་གྱི་བསྐལ་པར་སྦྱོང་། །ཞེས་པ།
རྒྱུ་ཚིག་རྩུབ་མཚོན་ཆ་རྣོན་པོ་ལྟ་བུར་སྤྱད་ན་འབྲས་བུ་དམྱལ་བ་བཅད་གཏུབ་ཀྱི་
གནས་སུ་སྐྱེ་ཞིང་སྡུག་བསྔལ་བར་འགྱུར་རོ། །ཞེས་དང་། རྒྱུ་མཐུན་ལ། བྱེད་པ་རྒྱུ་
མཐུན་ནི། གལ་ཏེ་མིར་སྐྱེས་ཚིག་རྩུབ་སྨྲ་བ་དགའ། །ཞེས་པ། མིར་སྐྱེས་ནའང་སླར་
ཚིག་རྩུབ་སྨྲ་བ་ལ་དགའ་བར་འགྱུར་རོ། །མྱོང་བ་རྒྱུ་མཐུན་ནི། ཁོང་ཁྲོ་ཅན་ལ་བརྟེན་
དང་ངག་མི་སྙན། །ཞེས་པ། རྗེ་དཔོན་དང་གྲོགས་ཁོང་ཁྲོ་ཅན་ལ་བརྟེན་ནས་རང་
མནར་བ་དང་། ཡིད་དུ་མི་འོང་བའི་གཏམ་ཐོས་པ་དང་། རང་གིས་གསང་བོར་སྨྲས་
ཀྱང་ངག་མི་སྙན་པ་གོ་བས་འཐབ་མོའི་ཚིག་དུ་འགྱུར་བའོ། །ཉེས་སྐྱོན་ནི། རང་གིས་
རང་འཚིགས་ངན་སོང་གཏིང་ཕུལ་ལོ། །ཞེས་པ། རང་གིས་རང་འཚིགས་པ་དང་།
དགེ་བའི་ལོ་ཏོག་ལ་སྡིག་པའི་སད་འབེབས་པ་དང་། འཁོར་བ་ངན་སོང་གི་གཏིང་
ཕུལ་བའོ། །ཞེས་སོ།།
གཉིས་པ་ལ་དགེ་བ་ལ་གཉིས་ལས། དགེ་བ་དང་ལྡན་པ་ནི། དེ་ཕྱིར་ཚིག་རྩུབ་
མི་བསམ་མི་བསྒྲག་སྤང་། །ཞེས་པ། ཚིག་རྩུབ་ལ་ཉེས་པ་ཆེ་བ་དེས་ཕྱིར་སྤང་སེམས་
དང་ལྡན་པས་ངག་གིས་མི་སྒྲོགས་པར་སྤངས་ན་དགེ་བ་སྟེ། ངག་དགེ་བ་དང་ལྡན་ཏེ་
ཚིག་རྩུབ་མི་སྨྲ་བ། ཞེས་གསུངས་སོ།།
དགེ་སྤྱོད་ནི། དེ་ལྟར་དེ་སྤང་གཞན་ཡང་ཕན་པ་སྨྲ། །ཚིག་ཞི་དལ་བ་མེ་ཏོག་



151
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཧ་ལོ་འདྲ། །འཇམ་ལ་དྭངས་སྐྱེ་དོན་གསལ་ཀུན་གྲགས་སྨྲ། །ཞེས་ཏེ། དེ་ལྟ་བུའི་ཚིག་
རྩུབ་དེ་དག་སྤངས་ནས་དེའི་སྟེང་གཞན་ལ་ཕན་པའི་ཚིག་སྨྲ་ཞིང་དེའང་ཚིག་ཞི་
ཞིང་དལ་བ་མེ་ཏོག་ཧ་ལོ་དང་འདྲ་བར་བྱ་སྟེ། མེ་ཏོག་ཧ་ལོ་ནི་འཇམ་པ་དང་མདངས་
གསལ་བ་བཞིན་དུ་དྭངས་བ་བསྐྱེད་ནུས་པས་ཚིག་ཞི་བ་དལ་པ་དོན་གསལ་བ་ཀུན་
ལ་གྲགས་པར་སྨྲ་བའོ།།
བཞི་པ་ངག་འཁྱལ་ལ་ཡང་གཉིས། དངོས་དང་། དེ་ལས་ལྡོག་པའི་དགེ་བའོ། །
དང་པོ་ལ་ལྔ་ལས། ངོ་བོ་ནི། འཇིག་རྟེན་སྤྱི་གཞུང་གྲགས་པའི་ངག་ལས་འཁྱལ། །
ཞེས་པ། གཞི་སྨྲ་བའི་ངོ་བོ། འཇིག་རྟེན་སྤྱི་གཞུང་དུ་གྲགས་པའི་གཏམ་སྨྲ་བར་འོས་
པ་ལས་འཁྱལ་ཏེ། དོན་དང་དགོས་པ་མེད་པའི་ཚིག་གོ །ཀུན་སློང་ནི། མུ་ཅོར་རམ་
བྱུང་རྒྱལ་དུ་སྨྲ་འདོད་པའོ། །སྦྱོར་བ་ནི། ངག་འཁྱལ་སྨྲ་བར་རྩོམ་པའོ། །མཐར་ཐུག་
སྨྲ་ཟིན་པའོ། །དབྱེ་བ་ནི། བླ་མ་ལ་སོགས་ལྕི་ཡང་འབྲིང་བ་ལ། །མངན་འདོགས་
དཔྱས་བྱེད་རང་རྒྱུད་གཞན་རྐྱེན་སློང་། །འགབ་མ་ལབ་ཀྱིས་གཞན་གྱི་གནད་གཅོད་
དང་། །འཆལ་བར་སྨྲ་བ་སྒྲུང་དང་སྡེབ་ལ་སོགས། །བག་ཆགས་ངན་སོང་འཁོར་བར་
འཁྱམས་པའི་རྒྱུ། །གཞན་ལ་དགྲ་མེད་ལོག་པར་འཇིགས་སྐུལ་སོགས། །ཞེས་པ། ཡུལ་
ཀྱི་སྒོ་ནས་བླ་མ་དང་། བླ་མའི་བླ་མ་དང་། གོང་མ་དང་། གོང་མའི་གོང་མ་དང་། འོག་
མ་དང་། འོག་མའི་འོག་མ་དང་། འཁོར་དང་། འཁོར་གྱི་འཁོར་སོགས་ལ་ངག་འཁྱལ་
བར་གསུངས་པ་ནི་ལྕི་ཡང་འབྲིང་གསུམ་དུ་འགྱུར་བར་དགོངས་པའོ། །ངོ་བོའི་སྒོ་
ནས་ངན་འདོགས་དང་། འཕྱས་པ་དང་། རང་གཞན་གྱི་རྒྱུད་འཁྲུགས་པར་བྱེད་པའི་
སྐྱོན་ཚིག་རྒྱ་ཆེར་སློང་བ་དང་། འགན་མ་ལབ་འཛེམས་མེད་དུ་སྨྲ་བས་གཞན་གྱི་ ་



152
སྒོ་བཞི་མཛོད་ལྔའི་ཡང་བཅུད།
གནད་གཅོད་པ་དང་། འཆལ་བར་སྨྲ་བ་བཞད་གད་དང་། གླུ་དང་། སྒྲུང་དང་། རྒན་
པོས་གནའ་གཏམ་སྡེབ་པ་དང་། གཞོན་པས་ཚོང་དང་བཤོར་གཏམ་བསྡེབ་པ་དང་།
དེ་ལ་སོགས་པའི་བག་ཆགས་ངན་པའི་རྒྱུ་རྒྱལ་པོ་དང་། བུད་མེད་དང་། དམག་དང་།
ཚོང་ཁེ་དང་། འགྱེད་པ་དང་། རྩོད་པ་སོགས་ཉོན་མོངས་པ་འཕེལ་བའི་གཏམ་བྱས་
ན་འཁོར་བར་འཁྱམས་པའི་རྒྱུའོ། །གཞན་ཡང་དགྲ་ལ་སོགས་འཇིགས་པ་མེད་ཀྱང་
ལོག་པར་བྱས་ནས་དགྲ་ཡོད་ཅེས་འཇིགས་པ་སྐུལ་བར་སོགས་སོ། །མཐུན་དཔེ་ནི།
ནད་དང་རིམས་ཀྱིས་སེམས་ཅན་མི་བདེ་བཞིན། །ཞེས་པ། གང་ཞིག་ངག་འཁྱལ་
བར་སྨྲ་བའི་སྡིག་པ་ཅན་དེ་ནི། ནད་གདུག་པ་ཅན་དང་རིམས་མི་བཟོད་པ་ལྟ་བུ་
སྟེ། དཔེར་ན་ནད་གདུག་པ་ཅན་དང་རིམས་མི་བཟོད་པའི་རྐྱེན་གྱིས་སེམས་ཅན་
ཐམས་ཅད་མི་བདེ་ཞིང་སྡུག་བསྔལ་བ་དང་ངེས་པར་འདྲ། ཞེས་སོ། །འབྲས་བུ་ནི།
སྡུག་བསྔལ་བརྒྱད་དང་བཅུ་དྲུག་འཁོར་བ་ཡི། །མུན་ནག་སྐྱེ་འགྱུར། ཞེས་པ། རྒྱུ་ངག་
འཁྱལ་བར་སྨྲ་བ་དེ་སྤྱད་ན་འབྲས་བུ་སྡུག་བསྔལ་བརྒྱད་དང་བཅུ་དྲུག་གི་གནས་
སུ་སྐྱེ་བར་ངེས་སོ། །ཞེས་དང་། ངག་འཁྱལ་བར་སྨྲ་བ་དེ་ནི་འཁོར་བ་མུན་ནག་གི་
གནས་སུ་སྐྱེ་ཞིང་ལུས་བླང་ནས་ཤིན་ཏུ་སྡུག་བསྔལ་བར་འགྱུར། །ཞེས་སོ། །རྒྱུ་མཐུན་
ལ། བྱེད་པ་རྒྱུ་མཐུན་ནི། གལ་ཏེ་མིར་སྐྱེས་འཁྱལ་ཚིག་སྨྲ་ལ་དགའ། ཞེས་པ། མིར་
སྐྱེས་ཀྱང་འཁྱལ་ཚིག་སྨྲ་བ་ལ་དགའ་བར་འགྱུར་ལ། མྱོང་བ་རྒྱུ་མཐུན་ནི། ཁ་མཆུ་ཡོ་
རལ་འཕྱས་འགྱུར་སྙན་མི་སྒྲོགས། །ཞེས་པ། ཁ་མཆུ་ཡོ་བ། རལ་བའམ་ཤོ་བ། ལྐུགས་
པ་དང་། དིག་པ་དང་། གཞན་གྱིས་འཕྱའ་བ་དང་། མི་སྙན་པའི་ཚིག་མང་དུ་ཐོས་
པ་སོགས་སུ་སྐྱེ་བར་འགྱུར་རོ། །ཉེས་སྐྱོན་ནི། ཉོན་མོངས་གླེང་སློང་གཤེན་རབ་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
153
ཐུགས་དཀྲུགས་སོགས། །ཞེས་པ། འཁོར་བའི་བཟེད་ཤོམས། ཉོན་མོངས་ཀྱི་གླེང་སློང་།
འཐབ་རྩོད་ཀྱི་གཞི་ཆེ། སྲོག་གི་གཉེན་པོ་འགུགས། གཤེན་རབ་ཀྱི་ཐུགས་དཀྲུག་པར་
བཤད་དོ།།
གཉིས་པ་དགེ་བ་ལ་གཉིས་ལས། དགེ་བ་དང་ལྡན་པ་ནི། དེ་ཕྱིར་ངག་འཁྱལ་
མི་བསམ་མི་བསྒྲགས་སྤངས། །ཞེས་པ། ཉེས་སྐྱོན་ཆེ་བ་དེའི་ཕྱིར། སྤང་སེམས་དང་
ལྡན་པའི་སྒོ་ནས་ངག་ཏུ་མི་བསྒྲིག་པ་དགེ་བ་སྟེ། ངག་དགེ་བ་དང་ལྡན་ཏེ་ངག་
འཁྱལ་བར་མི་སྨྲ་བ། ཅེས་སོ།།
དགེ་སྤྱོད་དང་ལྡན་པ་ནི། དེ་ལྟར་དེ་སྤངས་གཞན་ཡང་གསོང་པོར་སྨྲ། །ངག་
ཞི་སྙན་པ་ཐུགས་རྗེ་མངའ་བདག་འདྲ། །གཞན་གྱི་ཡོན་ཏན་ཡིད་འོང་དགའ་ཚིག་
བརྗོད། །ཅེས་པ། ངག་འཁྱལ་དེ་ལྟར་སྤངས་བས་ཐོག་ཏུ་གཞན་ལ་གསོང་པོར་སྨྲ་བ་
ནི་ཐུགས་རྗེའི་མངའ་བདག་དང་འདྲ་སྟེ། ཐུགས་རྗེའི་མངའ་བདག་ནི་རྒྱལ་སྲས་
གཡུང་དྲུང་སེམས་དཔའ་སྙིང་རྗེ་ཅན་རྣམས་ཡིན་པས། དེ་དངོས་སམ་བརྒྱུད་ནས་
གཞན་གྱི་འདོད་པ་དང་ཡིད་འོང་ཁོ་ན་སྒྲུབ་པས། དེ་དང་འདྲ་བར་ངག་ཞི་ཚིག་
སྙན་པས་གཞན་གྱི་ཡོན་ཏན་བསྔགས་པ་དང་འདོད་དོན་སོགས་ཡིད་དུ་འོང་བའམ་
དགའ་བའི་ཚིག་ཁོ་ན་བརྗོད་པར་བྱའོ། །དེས་ངག་གི་ལས་བཞི་བསྟན་ནོ།།
གསུམ་པ་ཡིད་ལས་གསུམ་གྱི། དང་པོ་མངན་སེམས་ལ་གཉིས་ཏེ། དངོས་དང་།
དེ་ལས་ལྡོག་པའི་དགེ་བའོ། །དང་པོ་ལ་ལྔ་ལས། ངོ་བོ་ནི། ཡིད་དུ་འོང་བའི་ཡུལ་ལ་
མངན་པའི་སེམས། །ཞེས་པ། ཡུལ་ནི་གཞན་གྱི་ཟས་ནོར་དང་ཡོ་བྱད་སོགས་རང་གི་
ཡིད་དུ་འོང་བའོ། །ཀུན་སློང་ནི། དེ་བདག་གིས་བྱར་འདོད་པའམ་བཤིག་ཅིང་བརླག་



154
སྒོ་བཞི་མཛོད་ལྔའི་ཡང་བཅུད།
པར་འདོད་པའོ། །སྦྱོར་བ་དོན་དེར་བསམ་པའི་རྩོལ་བའོ། །མཐར་ཐུག་དེ་ཐག་ཆོད་
པའོ། །དབྱེ་བ་ནི། གསས་མཁར་གཉན་པོ་ལ་སོགས་མཆོད་གནས་དང་། །རྒྱལ་པོའི་
ཁབ་སོགས་འདོད་པའི་ཡོན་ཏན་རྣམས། །གཞན་གྱིས་གྱུར་པ་བརླག་དགའ་སེམས་
འཁྲི་དང་། །རང་ལ་ཞེན་ཅིང་ཚད་བརྒལ་ཟ་དོགས་སོགས། །གཉིས་ཀ་ལྡན་པའི་མུན་
སེམས་བཅོས་པ་དཀའ། །ཞེས་པ། ཡུལ་གྱི་སྒོ་ནས་གསས་མཁར་གཉན་པོ་སྟེ། གཙུག་
ལག་ཁང་ལ་སོགས་རྟེན་གསུམ་བྱིན་རླབས་ཅན་གྱི་དཀོར་དང་། བླ་མ་དང་བཤེས་
གཉེན་ཡོན་ཏན་ཅན་མཆོད་པའི་གནས་སུ་གྱུར་པའི་ཡོ་བྱད་དང་། རྒྱལ་པོའི་ཁབ་
ལ་སོགས་ཏེ་འདོད་པའི་ཡོན་ཏན་བཟང་བ་དང་མང་བ་ལ་རློམ་ཆེ་དྲག་པ་དང་།
བསམ་པའི་སྒོ་ནས་གཞན་གྱིས་གྱུར་པ་ལ་ཕྲག་དོག་གིས་མི་བཟོད་ནས་བརླག་པར་
དགའ་བའི་སེམས་ཞེ་འཁྲི་ཅན་དང་། རང་གིས་བྱེད་པའི་ཆགས་ཞེན་ཅན་དང་།
རང་ལ་མི་དགོས་ཀྱང་གཞན་གྱིས་ཟ་དོགས་པའི་ཁྱི་ངར་ཅན་དང་། གཞན་གྱིས་
བརླག་དོགས་པའི་སེམས་དང་རང་གིས་བྱེད་པ་གཉིས་ཀ་ལྡན་པ་དང་། སེམས་དེ་ལ་
འཐས་པའི་མུན་སེམས་ཅན་བཅོས་དཀའོ། །འདིས་མཚོན་ནས་ལྕི་ཡང་གི་ཁྱད་པར་
ཤེས་པར་བྱའོ། །མཐུན་དཔེ་ནི། རོ་མྱག་འདམ་རྫབ་ཞེས་བྱའི་ནང་ཕྱིན་ན། །སྐྱུག་བྲོ་
ཐར་པར་དཀའ་བ་དེ་བཞིན་དུ། །ཞེས་པ། གང་ཞིག་མངན་སེམས་ཚངས་པར་སྤྱོད་
པ་ལ་དགའ་བའི་སྡིག་པ་ཅན་དེ་ནི་རོ་མྱག་འདམ་རྫབ་ཅན་དུ་ལྟུང་བ་ལྟར་ཡིན་ཏེ།
དཔེར་ན་རོ་མྱག་འདམ་རྫབ་ཅེས་བྱ་བའི་ནང་དུ་ཕྱིན་ན་སྐྱུག་བྲོ་ལ་ཐར་དཀའ་བ་
དང་འདྲའོ། །ཞེས་སོ། །འབྲས་བུ་ནི། དམྱལ་བ་རོ་མྱག་འདམ་རྫབ་གནས་སུ་སྐྱེ། །ཞེས་
པ། རྒྱུ་མངན་སེམས་ཚངས་པའི་སྡིག་པ་དེ་སྤྱད་ན་འབྲས་བུ་དམྱལ་བ་འདམ་རྫབ་



155
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཀྱི་གནས་སུ་སྐྱེས་ཏེ་སྐྱུག་བྲོ་ཞིང་ཐར་དཀའ་བར་འགྱུར་རོ། །ཞེས་སོ། །རྒྱུ་མཐུན་ལ།
བྱེད་པ་རྒྱུ་མཐུན་ནི། གལ་ཏེ་མིར་སྐྱེས་ནའང་མངན་སེམས་སྤྱོད་པ་ལ་དགའ་བར་
འགྱུར་རོ། །ཞེས་སོ། །མྱོང་བ་རྒྱུ་མཐུན་ནི། རང་ནོར་མི་སྡོང་གཞན་གྱིས་སྤྱོད་པར་
འགྱུར། །ཞེས་པ། རང་གི་ཟས་ནོར་ཡོ་བྱད་ཀྱིས་མི་སྡོང་སྟེ་མི་ཕན་ཞིང་གཞན་དགྲ་
རྐུན་སོགས་ཀྱིས་སྤྱོད་པར་འགྱུར་རོ། །ཉེས་སྐྱོན་ནི། དུག་གི་མཚོ་བསྐྱིལ་སྡུག་བསྔལ་
བུན་འགྱེད་སོགས། །ཞེས་པ། མི་བདེ་པའི་གཡང་སར་གནས། དགེ་བའི་ལོ་ཏོག་
གཅོད། བག་ཆགས་ཀྱི་རི་བོ་ཁུར་བར་བཤད་དོ།།
གཉིས་པ་དགེ་བ་ལ་གཉིས་ལས། དགེ་བ་དང་ལྡན་པ་ནི། དེ་ཕྱིར་མངན་སེམས་
ཡིད་ལ་མི་བསམ་སྤང་། །ཞེས་པ། མངན་སེམས་ལ་ཉེས་པ་ཆེ་བ་དེས་ཕྱིར་ཡིད་ཀྱིས་
སྤངས་སེམས་དང་ལྡན་ན་དགེ་བར་འགྱུར་ཏེ། ཡིད་དགེ་བ་དང་ལྡན་ཏེ་མངན་སེམས་
མི་གཏོང་པ། ཞེས་སོ།།
དགེ་སྤྱོད་དང་ནི། དེ་ལྟར་དེ་སྤངས་གཞན་ཡང་བཟང་སེམས་བསྐྱེད། །ལྷ་
སེམས་ཞི་བ་ཐུགས་རྗེའི་ལྕགས་ཀྱུ་འདྲ། །ཀུན་སྙོམས་སེམས་དཀར་བཅོས་སླ་ཞེན་
པ་མེད། །ཅེས་པ། མངན་སེམས་དེ་ལྟར་སྤངས་ནས་གཞན་ཡང་བཟང་སེམས་བསྐྱེད་
དེ་མངན་སེམས་ལས་ལྡོག་པའི་ལྷ་སེམས་ཞི་བ་དེ་ནི་ཐུགས་རྗེའི་ལྕགས་ཀྱུ་དང་འདྲ་
སྟེ། ཐུགས་རྗེ་ལ་ལྕགས་ཀྱུའི་ཁྱད་པར་སྦྱར་བ་འདིས་ནི་སེམས་ཅན་སྡུག་བསྔལ་གྱི་
གནས་ལས་བདེ་བར་འདྲེན་པའོ། །དཔེ་དང་དོན་སྦྱར་བ་ནི། ཕྱོགས་རིས་མེད་པའི་
སེམས་དཀར་ཀུན་ལ་མཉམ་པ་དང་། གཞན་གྱི་ཡོ་བྱད་སོགས་ལ་རློམ་སེམས་དང་
ཞེན་པ་མེད་པ་དང་། ཡོད་ཀྱང་བཅོས་སླ་བར་བྱའོ།།



156
སྒོ་བཞི་མཛོད་ལྔའི་ཡང་བཅུད།
གཉིས་པ་གདུག་སེམས་ལ་གཉིས། དངོས་དང་། དེ་ལས་ལྡོག་པའི་དགེ་བའོ། །
དང་པོ་ལ་ལྔ་ལས། ངོ་བོ་ནི། ཡིད་དུ་མི་འོང་ཡུལ་ལ་གདུག་པའི་སེམས། །ཞེས་པ།
ཡུལ་ཡིད་དུ་མི་འོང་བའི་སེམས་ཅན་ལ། ཀུན་སློང་བརྡེག་པ་དང་། བརླག་པ་དང་།
རྒུད་པ་སོགས་འདོད་པའོ། །སྦྱོར་བ་དོན་དེ་བསམ་པའི་རྩོལ་བ་ལ་ཞུགས་པའོ། །མཐར་
ཐུག་བརྡེག་སོགས་བྱ་བར་ཐག་བཅད་པའོ། །དབྱེ་བ་ནི། མངོན་དུ་གྱུར་དང་ལྐོག་ཏུ་
གྱུར་པ་དང་། །གནད་དུ་འཛུད་དང་སྡོང་ཟླ་ཚོལ་བ་དང་། །ཕྱོགས་ཙམ་དུ་ཡང་བརྣག་
པར་ལྟ་བའོ། །ཞེས་པ། ཡུལ་གྱི་སྒོ་ནས་མངོན་དུ་གྱུར་པ་ལ་གདུག་སེམས་དང་། ལྐོག་
ཏུ་གྱུར་པ་ལ་གདུག་སེམས་བྱེད་པའོ། །དེ་ལས་བླ་མ་དང་། ཕ་མ། ཉེས་པ་མེད་པ་དང་
སྡུག་བསྔལ་བ་རྣམས་ལ་གདུག་སེམས་ལྕི་བའོ། །རྣམ་པ་ནི། གནད་དུ་འཛུད་ནས་
སྨད་པ་སོགས་སེམས་པ་དང་། དེ་ལས་སུ་གནག་པའི་སྡོང་ཟླ་དང་སྡེ་སྲིད་བཙལ་ནས་
བརླག་པ་དང་། གཞོམ་པ་དང་བརྡུང་བརྡེག་བསད་སོགས་བྱེད་པར་སེམས་པ་དང་།
དེའི་ཉེ་འབྲེལ་དང་སྡེ་རིས་ཀྱི་ཕྱོགས་ཙམ་དུ་ཡང་བརྣག་པར་བལྟའོ། །མཐུན་དཔེ་ནི།
དུག་ཆེན་སྡེ་ལ་ལྕེ་ལ་རེག་པ་འམ། །ཁོང་དུ་བཏུང་ན་རྒྱབ་མེད་འཆི་བ་བཞིན། །ཞེས་
པ། གང་ཞིག་གདུག་སེམས་གཏོང་བ་ལ་དགའ་བའི་སྡིག་པ་ཅན་དེ་ནི་དུག་ཧ་ལ་ལྟ་
བུ་སྟེ། དཔེར་ན་དུག་ཧ་ལ་དེ་ལྕེ་ལ་རེག་གམ་ཁུང་དུ་བཏུང་ན་རྒྱབ་པ་མ་ཡིན་པར་
འཆི་ངེས་པ་དང་འདྲ། ཞེས་སོ། །འབྲས་བུ་ནི། དམྱལ་བ་ཐིག་ནག་ཡང་ཤི་ཡང་སོས་
སྐྱེ། །ཞེས་པ། རྒྱུ་གདུག་སེམས་དུག་ཧ་ལ་དང་འདྲ་བ་སྤྱད་ན་འབྲས་བུ་དམྱལ་བ་ཐིག་
ནག་གི་གནས་སུ་སྐྱེ་ངེས་སོ། །ཞེས་དང་། གདུག་སེམས་གཏོང་བ་དེ་ནི་དམྱལ་བ་ཡང་
ཤི་ཡང་སོས་ཀྱི་གནས་སུ་སྐྱེས་ནས་སྡུག་བསྔལ་བར་འགྱུར་རོ། །ཞེས་སོ། །རྒྱུ་མཐུན་



སུམ་བརྒྱ་པའི་འགྲེལ་ཉི་ཀ་གསལ་བའི་སྒྲོན་མེ།
157
ལས་བྱེད་པ་རྒྱུ་མཐུན་ནི། གལ་ཏེ་མིར་སྐྱེས་གདུག་སེམས་གཏོང་ལ་དགའ། །ཞེས་ཏེ།
གལ་ཏེ་མིར་སྐྱེས་ཀྱང་གདུག་སེམས་གཏོང་བ་ལ་དགའ་བར་འགྱུར། ཞེས་སོ། །མྱོང་
བ་རྒྱུ་མཐུན་ནི། ཀུན་ཡིན་མི་འོང་བསམ་པ་འགྲུབ་མི་འགྱུར། །ཞེས་པ། ཀུན་གྱི་ཡིད་
དུ་མི་འོང་པ་དང་གནོད་པ་མང་བ་དང་བསམ་པ་འགྲུབ་པར་མི་འགྱུར་རོ། །ཉེས་སྐྱོན་
ནི། སྣང་མཐའ་མུན་འགྱུར་སྨྱོན་པ་དུག་འཐུང་སོགས། །ཞེས་པ། ལྷའི་གཞལ་ཡས་
ཁང་དུ་མི་གཙང་བའི་མཚོ་བསྐྱིལ། དགེ་རྒྱས་རིན་ཆེན་གྱི་གླིང་དུ་དྲག་པོ་ཆོམ་རྐུན་
གྱི་རྒུག་མ་འཇུག དགེ་བའི་མེ་དཔུང་ལ་སྡིག་པའི་མཚོ་བསྐྱིལ། ཡོན་ཏན་གྱི་ལོ་ཏོག་
ལ་སྐྱོན་གྱིས་སད་འབེབ་པར་བཤད་དོ། །ཞེས་སོ།།
གཉིས་པ་དགེ་བ་ལ་གཉིས་ལས། དགེ་བ་དང་ལྡན་པ་ནི། དེ་ཕྱིར་གདུག་སེམས་
ཡིད་ལ་མི་བསམ་སྤང་། །ཞེས་པ། ཉེས་པ་ཆེ་བ་དེའི་ཕྱིར་གདུག་སེམས་ཡིད་ལ་ཡང་
བསམ་པ་སྤངས་ན་དགེ་བར་འགྱུར་ཏེ། ཡིད་དགེ་བ་དང་ལྡན་ཏེ་གདུག་སེམས་མི་
གཏང་བས། ཞེས་སོ།།
དགེ་སྤྱོད་དང་ལྡན་པ་ནི། དེ་ལྟར་དེ་སྤང་གཞན་ཡང་བརྩེ་གདུང་བསྐྱེད། །བརྩེ་
སེམས་གདུང་བ་སྨན་གྱི་རྒྱལ་པོ་འདྲ། །བྱམས་པས་ཕན་གདགས་གདགས་པ་ཆེན་པོ་
བྱ། །ཞེས་པ། གདུག་སེམས་དེ་ལྟར་སྤང་བའི་ཐོག་ཏུ་གཞན་ཡང་བརྩེ་གདུང་བསྐྱེད་
པ་ནི་སྨན་གྱི་རྒྱལ་པོ་དང་འདྲ་སྟེ། སྨན་གྱི་རྒྱལ་པོས་ནད་ཀུན་ཁྱད་མེད་པར་སེལ་
བ་བཞིན་དུ་སེམས་ཅན་རྣམས་ལ་བདེ་བ་དང་ལྡན་པར་འདོད་པའི་བྱམས་པས་
འཕྲལ་དུ་ཚེ་འདིའི་ནད་དང་དབུལ་འཕོང་ལ་སོགས་པའི་སྡུག་བསྔལ་སེལ་བའི་ཕན་
གདགས་པ་དང་། ཕུགས་སུ་འཁོར་བ་དང་ངན་སོང་གི་སྡུག་བསྔལ་ལས་སྐྱོབས་པའི་
ནམ་



158
སྒོ་བཞི་མཛོད་ལྔའི་ཡང་བཅུད།
ཕན་གདགས་པ་ཆེན་པོ་སྟེ། བསྡུ་བ་བཞི་སོགས་ཀྱིས་རྒྱུད་སྨིན་པར་བྱའོ།
གསུམ་པ་ལོག་ལྟ་ལ་གཉིས། དངོས་དང་། དེ་ལས་ལྡོག་པའི་དགེ་བའོ། །དང་
པོ་ལ་ལྔ་ལས། ངོ་བོ་ནི། བདེན་པའི་དོན་ལ་ལོག་པར་ལྟ་བའི་སེམས། །ཞེས་པ། ཡུལ་
ནི། དོན་དམ་པ་དང་ཐ་སྙད་ཀུན་རྫོབ་ཀྱི་བདེན་པའོ། །བསམ་པ་ལ་གསུམ་ལས། འདུ་
ཤེས་ནི། རང་བཞིན་ལོག་པར་བལྟ་བའི་དོན་དེ་ལ་བདེན་པར་འདུ་ཤེས་པའོ། །ཉོན་
མོངས་གསུམ་གང་རུང་ངོ་། །ཀུན་སློང་ནི། སྒྲོ་བསྐུར་འདེབས་པར་འདོད་པའོ། །སྦྱོར་
བ་ནི། བསམ་པ་དེའི་སྦྱོར་བས་རྩོལ་བའོ། །མཐར་ཐུག་ནི་ལོག་པར་ཐག་ཆོད་པའོ། །
འདི་ལ་མ་ཤེས་པར་རྨོངས་པ་དང་། སྡིག་པ་ལ་དགའ་བའི་སེམས་དང་། ལོག་པར་
ཞུགས་པའི་སེམས་དང་། ངེས་ལྟ་ཉམས་པའི་སེམས་དང་། ཡིད་འགུལ་བའི་སེམས་
དང་། དེ་ལྔ་པོ་ཚང་ན་རྫོགས་ལ་མ་ཚང་ན་མི་རྫོགས་པར་འདོད་དོ། །དབྱེ་བ་ལ་
གསུམ་ནི། རིགས་དང་རུས་སོགས་འཇིག་རྟེན་འཁྲུལ་པའི་བློ། །འཁྲུལ་པ་ཤ་སྟག་ལ་
ནི་ཆགས་ཞིང་ཞེན། །ལས་ཀྱི་དབང་གིས་ལོག་པར་ལྟ་བ་འོ། །ཞེས་པ། རྒྱལ་དམངས་
ལ་སོགས་པའི་རིགས་བཟང་ངན་དང་། ལྡོང་སུམ་པ་ལ་སོགས་པའི་རིགས་མ་ངེས་པ་
དང་། དེ་ལ་སོགས་པའི་འཇིག་རྟེན་འཁྲུལ་པའི་བློས་དགྲ་གཉེན་དང་ལྷ་འདྲེ་སོགས་
མཐའ་གཅིག་ཏུ་ངེས་པར་འཛིན་པ་དང་། ལྷ་མི་འཁྲུལ་པའི་ལྟ་བ་བཞིན་འཁྲུལ་པ་ཐ་
སྟག་སྟེ་འཇིག་རྟེན་གྱི་ལས་སྤྱོད་ལ་བདེན་པར་ཆགས་ཤིང་ཞེན་པ་ནི་ལས་ཀྱི་དབང་
གིས་ལོག་པར་ལྟ་བའོ། །དུས་གསུམ་བདེ་བར་གཤེགས་ལ་རྒྱབ་ཀྱིས་ཕྱོགས། །ལས་
འབྲས་སྔ་ཕྱི་ལ་སོགས་བདེན་པ་མིན། །བསྟན་པ་ནུབ་དགའ་མ་རིག་ལོག་པར་ལྟ། །
ཞེས་པ། མུ་སྟེགས་ཁ་ཅིག་གིས། བཟང་པོ་མང་ཐོས་གང་སྨྲ་བ། །དེ་དག་སྤྱང་གུའི་
ག་ལ་



159
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
རྗེས་དང་མཚུངས། །ཞེས་དང་། བདུད་ཁྱབ་པ་ལྟར། དུས་གསུམ་གྱི་བདེ་བར་གཤེགས་
པ་ལ་རྒྱབ་ཀྱིས་ཕྱོགས་ན། ལས་རྒྱུ་འབྲས་དང་འབྲས་བུ་རྣམ་མཁྱེན་སོགས་བདེན་
པར་ཡོད་པ་མ་ཡིན་ཏེ། ཐ་སྙད་དུ་ཡང་ཚེ་སྔ་མ་ནས་འདིར་འོང་བ་དང་། འདི་ནས་
ཕྱི་མ་རུ་སྐྱེ་བ་ལེན་པ་མེད་པའི་ཕྱིར་ཏེ། ལུས་སེམས་འདི་ཕ་མའི་འདུ་འཕྲོ་འཚོགས་
པ་ཙམ་ན་གློ་བུར་དུ་གྲུབ་ཅིང་ནམ་ཤི་ཙམ་ན་འབྱུང་བ་རང་རང་གི་བག་ལ་ཞ་ཞིང་
སེམས་ནམ་མཁར་ཡལ་ལོ་ཞེས་འདོད་དེ། ལུས་འཚོགས་པར་གྱུར་པ་ཙམ་ཞིག་སྟེ།
ལུས་མཆོག་ལྟས་གང་དེ་ཁྱོད་ལ་མི་འབྱུང་། །འཇིག་མ་སོགས་ལ་ལྡོག་པར་མི་འགྱུར་
རོ། །ཞེས་དང་། མ་ཤི་བར་དུ་ཅི་བདེར་སྤྱོད། །ཤི་ན་དེ་ཡི་སྤྱོད་ཡུལ་མིན། །ལུས་ནི་
ཐལ་བར་འགྱུར་བ་ལ། །སླར་འཚོ་བ་དག་ག་ལ་སྲིད། །ཅེས་སྨྲ་ཞིང་། སངས་རྒྱས་ཀྱི་
བསྟན་པ་ནུབ་པར་དགའ་བས་ཏེ། དེ་ནི་མ་རིག་པས་ལོག་པར་ལྟ་བའོ། །ཡང་དག་
དོན་ལ་རྟག་ཆད་ལ་སོགས་པའི། །ལྟ་བ་ངན་པའི་རྣམ་པར་རྟོག་པ་ཡིས། །སྤྲོས་པའི་
མཐར་འཛིན་འཁྲུལ་པའི་ལོག་པར་ལྟ། །ཞེས་པ། ཡང་དག་པའི་དོན་བདེན་པ་གཉིས་
ཀྱི་གནས་ཚུལ་མ་རྟོགས་པར་རྟག་ཆད་ལ་སོགས་པའི་ལྟ་བ་ངན་པ་བཟུང་བའི་རྣམ་
པར་རྟོག་པས་བདེན་ངོས་སུ་གྲུབ་པར་འདོད་པ་དང་། མེད་པ་སོགས་ཀྱི་སྤྲོས་པའི་
མཐར་འཛིན་པ་ནི་འཁྲུལ་བའི་ལོག་པར་ལྟ་བའོ། །མ་རིག་འཁྲུལ་པས་ལོག་པར་ལྟ་
བ་ནི། །སྤང་བར་དཀའ་བས་ཤིན་ཏུ་སྡིག་ཆེ་འོ། །ཞེས་པ། ལོག་ལྟ་ཕྱི་མ་མ་རིག་པ་དང་
འཁྲུལ་བས་ལོག་པར་ལྟ་བ་གཉིས་ཤིན་ཏུ་སྡིག་ཆེ་སྟེ། གཉེན་པོ་མེད་པས་སྤང་པར་
དཀའ་བ་དང་། ཉོན་མོངས་པ་དང་སྡིག་པ་གཞན་ཐམས་ཅད་དེ་ལ་བརྟེན་ནས་སྐྱེ་
བའི་ཕྱིར་རོ། །དམ་པའི་ཞལ་ནས། མཚམས་མེད་ལྔ་ལ་གཉེན་པོ་ཡོད། །ལོག་ལྟ་ཅན་



160
སྒོ་བཞི་མཛོད་ལྔའི་ཡང་བཅུད།
ལ་གཉེན་པོ་མེད། །ཅེས་གསུངས་པ་ལྟ་བུའོ། །མཐུན་དཔེ་ནི། དབང་ཆེན་མི་རྗེས་དྲན་
ལ་བཞེན་བཏབ་ཚེ། །སྐྱིད་སྡུག་གར་ཡང་མི་འགྲོ་དབང་མེད་བཞིན། །ཞེས་པ། གང་
ཞིག་ལོག་ལྟ་ལ་དགའ་བའི་སྡིག་པ་ཅན་དེ་ནི་འཁོར་བའི་གནས་སུ་བཞེན་འདེབས་
པ་ལྟ་བུ་ཡིན་ཏེ། དཔེར་ན་མི་རྗེ་དབང་ཆེན་གྱིས་བྲན་ལ་བཞེན་བཏབ་པའི་ཚེ་སྐྱིད་
སྡུག་གི་གནས་སུ་གང་དུ་ཡང་མི་འགྲོ་བའི་དབང་མེད་པ་འདྲ། ཞེས་སོ། །འབྲས་བུ་
ནི། ངན་སོང་གསུམ་དང་དམྱལ་ཁམས་རྣམས་སུ་སྐྱེ། །ཞེས་པ། རྒྱུ་ལོག་པར་ལྟ་བའི་
སྡིག་པ་དེར་སྤྱད་ན་འབྲས་བུ་རྣམ་པར་སྨིན་པ་ཕྱིན་ཅི་ལོག་གིས་བཞེན་བཏབ་ནས་
ངན་སོང་གསུམ་གྱི་གནས་སུ་སྐྱེ་བར་ངེས་སོ། །དེ་ཕྱིར་ལོག་པར་ལྟ་བ་དེ་ནི་ཤིན་ཏུ་
ཡ་ང་བའོ། །འཁྲུལ་པའི་གཞི་ཆེའོ། །ཞེས་སོགས་དང་། ལོག་པར་ལྟ་བ་ལ་དགའ་བའི་
སྡིག་པ་ཅན་དེ་ནི་དམྱལ་ཁམས་བཅོ་བརྒྱད་དང་བཅུ་དྲུག་གི་གནས་སུ་སྐྱེ་ཞིང་ལུས་
བླངས་ནས་ཤིན་ཏུ་མི་བདེ་བར་སྡུག་བསྔལ་བར་འགྱུར་རོ། །ཞེས་གསུངས་པ་ལྟར་
རོ། །རྒྱུ་མཐུན་ལ། བྱེད་པ་རྒྱུ་མཐུན་ནི། གལ་ཏེ་མི་རུ་སྐྱེས་ཀྱང་ལོག་ལྟ་ལ་དགའ་བར་
འགྱུར་རོ། །མྱོང་བ་རྒྱུ་མཐུན་ནི། སངས་རྒྱས་བཀའ་ལུང་སྒྲ་མི་ཐོས་པ་སོགས། །ཞེས་
པ། སངས་རྒྱས་ཀྱི་བསྟན་པ་མེད་པའི་ཡུལ་མཐའ་འཁོབ་དང་ནག་པོའི་འཇིག་རྟེན་
དུ་སྐྱེ་ཞིང་བཀའ་ལུང་གི་སྒྲ་ཙམ་ཡང་མི་ཐོས་པར་འགྱུར་བ་དང་། ལོག་པར་སྨྲ་བ་
དང་བསླུ་བ་པོ་མང་བར་འགྱུར་རོ། །ཞེས་བཤད་དོ། །ཉེས་སྐྱོན་ནི། སྒྱུ་མས་ཡིད་བསླུ་
མུན་པའི་གླིང་འཁོར་སོགས། །ཞེས་པ། སྒྱུ་མས་ཡིད་བསླུ་བའོ། །སྡུག་བསྔལ་གྱི་གཏན་
གཞི་བསྐྱེད་དོ། །གཏི་མུག་མུན་པའི་ཀློང་དུ་འཁོར་རོ། །མི་བདེ་བའི་ལུང་འདོགས་
སོ། །བག་ཆགས་ཀྱི་རི་འོག་ཏུ་འཛུད་དོ། །འཁོར་བ་ངན་སོང་གི་རྒྱུན་ཐག་བསྲིང་ངོ་། །



161
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
རིན་ཆེན་སྤངས་ནས་མཆིང་བུ་ལ་ཕྱི་དོར་བྱེད་པ་དང་འདྲའོ། །ཞེས་སོ།།
གཉིས་པ་དེ་ལས་ལྡོག་པའི་དགེ་བ་ལ་གསུམ། དགེ་བ་དང་ལྡན་པ་དང་། དགེ་
བ་སྤྱོད་པ་དང་། ཞོར་བྱུང་ལྷ་མི་ཐོབ་པའི་རྒྱུ་བསྟན་པའོ། །དང་པོ་ནི། དེ་ཕྱིར་ལོག་ལྟ་
ཡིད་ལ་མི་བསམ་སྤངས། །ཞེས་པ། ཉེས་པ་ཆེ་བ་དེའི་ཕྱིར་ལོག་ལྟ་སྤངས་པ་དགེ་བར་
འགྱུར་ཏེ། ཡིད་དགེ་བ་དང་ལྡན་ཏེ་ལོག་པར་མི་སེམས་སོ། །ཞེས་སོ། །སྤངས་ལུགས་
ནི་བཤད་མ་ཐག་པ་བཞིན་ནོ། །གཉིས་པ་ནི། དེ་ལྟར་དེ་སྤང་མ་ནོར་དོན་རྟོགས་བྱ། །
བདེན་པར་སྤྱོད་པ་སྟོན་པའི་སྒྲོན་མ་འདྲ། །རིག་དང་མི་རིག་ཚུལ་བཞིན་སྤྱོད་པའི་
བློས། །བཀའ་ལུང་རྣམས་ལ་ངེས་འབྱེད་གཞུང་བཞིན་སྤྱོད། །ཅེས་པ། ལོག་ལྟ་དེ་ལྟར་
སྤངས་ནས་ཤེས་བྱའི་གནས་ལུགས་ཀྱི་དོན་མ་ནོར་བར་བྱ་བ་ནི། སྟོན་པའི་སྒྲོན་མ་
དང་འདྲའོ། །སྟོན་པ་ནི་འཁྲུལ་པ་མི་མངའ་ཞིང་མཁྱེན་པ་ཕུལ་དུ་ཕྱིན་པས་བདེན་
པ་ཁོ་ན་རྟོགས་པའོ། །དེ་བཞིན་དུ་ལོག་པར་མི་ལྟ་ཞིང་བདེན་དོན་རྟོགས་པར་འདོད་
པས་ནི། བཤེས་གཉེན་མཁས་པ་ལ་བསྟེན་ནས་སངས་རྒྱས་ཀྱི་བཀའ་ལུང་རྣམས་
ལ་ཐོས་བསམ་གྱི་ཤེས་རབ་སྦྱང་སྟེ་དཔེ་དང་ཚིག་ལ་སོགས་པའི་སྒོ་ནས་རིགས་པ་
དང་མི་རིགས་པའི་ཚུལ་ཅི་ལྟ་བ་བཞིན་རིག་པའི་བློ་གྲོས་དང་ལྡན་པས་རྟག་ཆད་
ཀྱི་མཐར་གནས་པ་ལ་སོགས་པ་ལོག་པའི་ལྟ་བ་སྤངས་ནས་མཐར་མི་གནས་པ་ཡང་
དག་དབུ་མའི་ལྟ་བ་རྟོགས་པ་ལ་ངེས་ངེས་སུ་བྱའོ། །དེ་ཡང་སྨྲས་པ། ངེས་དོན་ལ་ཟླའི་
བཤེས་གཉེན་གུས་བསྟེན་ནས། །དབུ་ཚད་ལ་སོགས་རིག་པའི་གཞུང་ལུགས་ལ། །
ཐོས་བསམ་ཤེས་རབ་ཚུལ་བཞིན་ལེགས་སྦྱངས་པ། །དེ་ཡིས་ལོག་རྟོག་སེལ་གྱི་གཞོན་
གྱིས་མིན། །ཞེས་སོ།།



162
སྒོ་བཞི་མཛོད་ལྔའི་ཡང་བཅུད།
གསུམ་པ་ཞར་བྱུང་ནི། དེ་ལ་སོགས་པ་དགེ་བའི་སྒོར་ཞུགས་ན། །ཉེས་པ་སྤང་
མི་སྤང་གིས་ལྷ་མི་འཐོབ། །གཞན་ཡང་འཆི་ཁར་སྨོན་ལམ་སེམས་བསྐྱེད་ལེགས། །
ཚུལ་ཁྲིམས་བསྲུང་བ་ལྷ་མིའི་རྒྱུ་རུ་འགྱུར། །ཞེས་པ། བདེ་འགྲོའི་རྒྱུ་ནི་སྡིག་བཅུ་སྤང་
བའི་དགེ་བ་དང་ལྡན་པ་དང་། སྲོག་གཅོད་སྤངས་ནས་གཞན་སྲོག་གསོ་བ་ལ་སོགས་
པའི་དགེ་སྤྱོད་དང་ལྡན་པ། རྟེན་གསུམ་བཞེངས་པ། དགེ་འདུན་ལ་ཚོགས་འདོན་
ཞུས་པ། བྱམས་པ་ལ་སོགས་པ་ཚངས་པའི་གནས་བཞི་བསྒོམ་པ་སོགས་ཀྱི་དགེ་བའི་
སྒོར་ཞུགས་ནས་འདོད་ཡོན་ལ་ཉེས་དམིགས་སུ་བལྟས་ཏེ་ཞེན་པ་སྤངས་པས་ཁམས་
གོང་འོག་ལ་ཞི་རགས་རྣམ་པའི་མཚན་ཉིད་རབ་ཏུ་རིག་པ་སོགས། ཡིད་བྱེད་དྲུག་གི་
སྙོམས་འཇུག་རྫོགས་པས་བསམ་གཏན་དང་པོ་དང་། དེ་བཞིན་དུ་བསམ་གཏན་རང་
རང་གི་འོག་ས་ལ་རགས་པར་མཐོང་བས་ཞེན་པ་སྤངས་པ་དང་། རང་སར་ཞི་བར་
མཐོང་བའི་སྙོམས་འཇུག་རྫོགས་པས་གཟུགས་ཁམས་ཀྱི་ལྷར་སྐྱེ་ལ། གཟུགས་དང་
ཁ་དོག་གི་འདུ་ཤེས་བཤིག་པའི་ནམ་མཁའ་ལྟ་བུ་ལ་དམིགས་པ་སོགས་ཀྱི་སྙོམས་
འཇུག་རྫོགས་པས་ནམ་མཁའ་མཐའ་ཡས་ལ་སོགས་པའི་གཟུགས་མེད་མུ་བཞིར་
སྐྱེ་བར་བཤད་པ་དང་། འདོད་ཡོན་ལ་ཞེན་པ་མ་སྤངས་པའི་དགེ་བས་འདོད་ཁམས་
ཀྱི་མི་ལ་སོགས་པའི་བདེ་འགྲོར་སྐྱེ་བ་ལ་དགོངས་ནས། མདོ་ལས། འདོད་ཁམས་
ས་གཅིག་ཞེན་ཆགས་ཆེ་བ་ལ། །སྒྱུ་མ་རྡུལ་གྱི་གོང་བུ་ཆས་བཤིག་ནས། །རིག་པའི་
ཡེ་ཤེས་མ་རིག་རྨོངས་པ་སྤངས། །ཞེས་སོགས་གསུངས་པ་ནི་ཕྱོགས་རེ་དང་ཆ་ཤས་
རེའི་དབང་དུ་བྱས་ནས་བཤད་པ་ཡིན་གྱིས། དགེ་བའི་ལས་དེ་དག་ཤུགས་དྲག་ཞན་
དང་རྒྱུན་རིང་ཐུང་སོགས་ཀྱི་སྒོ་ནས་ཆུང་འབྲིང་ཆེན་པོ་བྱས་པས་རིམ་བཞིན་དུ་མི་



163
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དང་འདོད་ལྷ་དང་ཁམས་གོང་མའི་ལྷར་སྐྱེས་པ་ཡང་བཤད་དོ། །གཞན་ཡང་འཆི་
ཁར་སྨོན་ལམ་བཟང་པོ་བཏབ་པ་དང་། སེམས་བསྐྱེད་ལེགས་པར་སྐྱེས་ན་ཡང་ལས་
གཞན་དག་གིས་འབྲས་བུ་སྨིན་པའི་གོ་སྐབས་ལན་གཅིག་བཀག་ནས་ལྷ་མི་ཁྱད་
པར་ཅན་གྱི་གོ་འཕང་འཐོབ་པར་བཤད་ལ། བསྙེན་གནས་ཡན་ལག་བརྒྱད་ཀྱི་ཚུལ་
ཁྲིམས་མ་ཉམས་པར་བསྲུང་བ་ནི་དལ་འབྱོར་གྱི་ལུས་ཐོབ་སྟེ། སྔོན་ཀྱང་ཚུལ་ཁྲིམས་
བསྲུང་བས་མི་ལུས་གཙང་མ་ཐོབ། །ཅེས་བཤད་དོ།།
གཉིས་པ་ལས་ཀྱི་དབྱེ་བ་གཞན་བསྟན་པ་བཅུ་ལས། འབྲས་བུ་སོ་སོར་ངེས་
པ། བྱེད་མཁན་རང་ལ་སྨིན་པ། ཆུད་མི་ཟ་བ། ཁ་དྲག་པ། འཕེལ་ཆེ་བ། འཕྲོ་བདེན་
མི་བདེན། འཕེན་རྫོགས་ཀྱི་ལས། ཉེ་བར་སྨིན་པའི་ལས། མྱོང་བར་འགྱུར་བའི་
ལས། མྱོང་བར་མ་ངེས་པའི་ལས་སོ། །དང་པོ་ལ། འབྲས་བུ་སོ་སོར་ངེས་པ་ནི། དགེ་
སྡིག་མཚམས་མེད་བསམ་གཏན་སོ་སོ་རུ། །མཐོ་རིས་ངན་སོང་མནར་མེད་ཐར་པར་
འགྲུབ། །ཅེས་པ། དགེ་སྡིག་གང་བྱས་པའི་འབྲས་བུ་མ་འཆོལ་བར་སོ་སོར་བསྐྱེད་དེ།
མདོ་ལས། དགེ་བ་བཅུའི་སྒོར་ཞུགས་ན་མཐོ་རིས་སུ་སྐྱེ་བའོ། །སྡིག་པ་བཅུའི་སྒོར་
ཞུགས་ན་ངན་སོང་གསུམ་དུ་སྐྱེ་བའོ། །མཚམས་མེད་པའི་ལས་བྱས་ན་མནར་མེད་
པར་སྦྱོང་ངོ༌། །བསམ་གཏན་གྱི་ཏིང་འཛིན་བསྒོམ་ན་ཐར་པ་ཐོབ་པའོ། །ཞེས་གསུངས་
པ་ལྟར་རོ། །འདིའི་བསམ་གཏན་ནི་ཤེས་རབ་ཀྱིས་བསམ་གྱིན་མཉམ་པར་བཞག་པ་
ལ་བརྟེན་ན། ཞེས་གསུངས་པ་ལྟར་ལ། བདེན་པའམ་བདག་མེད་པ་ལ་དམིགས་པའི་
བསམ་གཏན་གྱི་དབང་དུ་བྱས་པའོ།། །
་ གཉིས་པ་བྱེད་མཁན་རང་ལ་སྨིན་པ་ནི། རང་གི་ལས་བྱས་རང་ལ་སྨིན་པར་



164
སྒོ་བཞི་མཛོད་ལྔའི་ཡང་བཅུད།
འགྱུར། །དཔྱིད་ན་ལས་བྱས་སྟོན་ན་འབྲས་སྨིན་བཞིན། །ཞེས་པ། རང་གིས་བྱས་པའི་
ལས་ཀྱི་འབྲས་བུ་ནི་བྱེད་པ་པོ་ཁོ་ན་ལ་སྨིན་གྱིས་གཞན་ལ་སྨིན་མི་སྲིད་དེ། དེ་ཡང་
རང་གི་ལས་བྱས་རང་ལ་སྨིན་པ་ནི། དཔེར་ན་དཔྱིད་ཀྱི་དུས་ན་ཞིང་ས་གང་ལ་སོ་
ནམ་གྱི་ལས་བྱས་ན་སྟོན་ཐོན་པ་ན་ས་དེར་འབྲས་བུ་སྨིན་པ་བཞིན་ནོ། །ཞེས་སོ། །
གསུམ་པ་ཆུད་མི་ཟ་བ་ནི། དགེ་སྡིག་ས་བོན་ཀུན་གཞི་ལ་ཡོད་པས། །རྐྱེན་
དང་འཕྲད་དུས་སློང་བ་ནེའུ་ཆུང་བཞིན། །ཞེས་པ། སྔོན་རང་གིས་དགེ་སྡིག་གི་ལས་
བསགས་པའི་བག་ཆགས་ཀྱི་ས་བོན་ཀུན་གཞི་ལ་བགོས་པར་ཡོད་པ་དེ་ནི་གཉེན་
པོས་མ་བཅོམ་ཞིང་འབྲས་བུ་ཕྱུང་ཟིན་པ་མ་ཡིན་ན་ནི་རེ་ཞིག་རྐྱེན་དང་འཕྲད་དུས་
སུ་སློང་བ་ནེའུ་ཆུང་མ་བཞིན་ཏེ། བུ་མོ་གཤེན་ཟ་ནེའུ་ཆུང་གི། །ཀུན་གཞིའི་རྣམ་པར་
ཤེས་པ་ལ། །དགེ་སྡིག་གཉིས་ཀྱི་ས་བོན་ཡོད། །རྐྱེན་དང་འཕྲད་པའི་དུས་སུ་སློང་། །
ཞེས་དང་། ལས་རྣམས་བསྐལ་པ་བརྒྱར་ཡང་ནི། །ཆུད་མི་ཟ་དང་འཚོགས་དང་དུས། །
རྙེད་ནས་སེམས་ཅན་རྣམས་ལ་ནི། །འབྲས་བུ་དག་ཏུ་འགྱུར་བ་ཉིད། །ཅེས་གསུངས་
པ་ལྟར་རོ།།
བཞི་པ་ཁ་དྲག་པ་ནི། སྟོན་པའི་བཀའ་ལས་སེམས་ཅན་ལས་གཙོ་ཙམ། །དུས་ལ་
མ་བབས་སེམས་ཅན་ལས་དབང་ཆེ། །ཞེས་པ། ལས་བྱས་པ་གཉེན་པོས་མ་བཅོམ་པར་
རང་ག་བ་ནི། འབྲས་བུ་བསྐྱེད་པ་ལ་ནུས་པ་མཐུ་ལྡན་ཡིན་ཏེ། སྟོན་པའི་བཀའ་ཡང་མི་
འཇུག་སྡུག་པར་འགྱུར་རོ། །ཞེས་གོང་གི་གཞུང་ཚིག་ལ་འབྲེལ་ནས་གསུངས་སོ།།
ལྔ་པ་འཕེལ་བ་ནི། ས་བོན་ཆུང་ངུས་འབྲས་བུ་ཆེ་བ་བསྐྱེད། །སྟོན་པས་རྒྱུ་
འབྲས་གཉིས་ཀ་བཅོམ་ཚུལ་མཛད། །ཅེས་པ། ལས་དགེ་བ་ཆུང་ངུ་འབྲས་བུ་བདེ་བ་
ལ་



165
སུམ་བརྒྱ་པའི་འགྲེལ་ཏི་ཀ་གསལ་པའི་སྒྲོན་མེ།
ཆེན་པོ་བསྐྱེད་པ་དང་། སྡིག་པ་ཆུང་ངུས་སྡུག་བསྔལ་ཆེན་པོར་བསྐྱེད་པར་བཤད་
ཅིང་། ཡིད་ལ་ཉོན་མོངས་ཀྱི་ས་བོན་ཡོད་པ་རྨི་ལམ་དུ་རྒྱུ་བ་ཙམ་གྱིས་ཀྱང་འབྲས་
བུ་སྡུག་བསྔལ་ཆེན་པོ་བསྐྱེད་པར་དགོངས་ནས། སྟོན་པས་ཀྱང་སེམས་ཅན་རྣམས་
ལ་རྒྱུ་འབྲས་གཉིས་ཀ་བཅོམ་དགོས་པར་གསུངས་ཏེ། ནུབ་མོ་གཉིད་ལོག་རྨི་ལམ་
ཐ་འབྲས་ལ། །ཟང་ཟིང་སླད་འཁོར་བྲང་བྲང་ཞག་འགའ་རྨིས། །སད་ནས་ཐུགས་ལ་
དགོངས་པ་ལ། །རྨི་ལམ་ནང་དུ་རྒྱུ་བ་འདི། །འབྲས་བུ་དངོས་སུ་ཆོམ་ན་ཡང་། །ཀུན་
གཞིའི་སྟེང་དུ་རྒྱུ་གནས་པའི། །རྒྱུ་ལས་འབྲས་བུ་ཕྱིར་སྐྱེ་ངེས། །ཅེས་དང་། བཀའ་བ་
སྣ་ཚོགས་ཐུབ་ནས་ཚུལ་ཁྲིམས་རྣམ་པར་དག །སྟོབས་མཆོག་དེ་ཡི་ནུས་མཐུ་ཡིས། །
རྒྱུ་འབྲས་གཉིས་ཀའི་བག་ཆགས་གདར་ཐག་བཅད། །ཅེས་སོ།།
དྲུག་པ་འཕྲོ་བདེན་མི་བདེན་ནི། དགེ་བ་གཞུང་སྤྱོད་དེ་ཡི་འཕྲོ་མཐུད་དུ། །
ལས་བླང་དེ་རྫོགས་འབྲས་བུ་ལས་ཁར་འགྱུར། །སྡིག་པ་ཅི་ཚུགས་སྤྱོད་རྣམས་དེ་
བཞིན་ནོ། །དགེ་སྡིག་འཆོལ་བར་སྤྱོད་རྣམས་འགྲོ་དྲུག་བརྒྱུད། །ཅེས་པ། གཞན་ན་རེ།
འོ་ན་ལས་འཕྲོ་ཅིས་ཀྱང་བདེན་ན་རྟག་ལྟར་འགྱུར་ལ། མི་བདེན་ན་ཕྱི་མ་ལ་ལས་ཀྱི་
འཕྲོ་མཐུད་མི་ནུས་སོ་སྙམ་ན། འོན་ཀྱང་དགེ་བའི་ལས་ཁོ་ན་གཞུང་བཞིན་དུ་སྤྱོད་པ་
རྣམས་ནི་བདེ་འགྲོ་ནས་བདེ་འགྲོ་ཁོ་ནར་སྐྱེ་ཞིང་དགེ་བའི་ལས་དེས་འཕྲོ་མཐུད་པས་
མཐར་ཐུག་བདེ་བ་ཆེན་པོ་ཐོབ་པར་འགྱུར་རོ། །སྡིག་པ་ཅི་ཚུགས་སུ་སྤྱོད་པ་རྣམས་
ཀྱང་ངན་འགྲོ་ནས་ངན་འགྲོར་བརྒྱུད་དེ་སྡིག་པའི་ལས་འཕྲོ་མཐུད་ནས་མཐར་
མནར་མེད་དུ་ལྟུང་བ་སྟེ། དེས་རྟག་པའི་སྐྱོན་མེད་དེ་རྟག་པ་ལ་འགྱུར་བ་མེད་དགོས་
པའི་ཕྱིར་རོ། །དགེ་སྡིག་འཚོལ་བར་སྤྱོད་པ་རྣམས་ནི་བདེ་འགྲོ་དང་ངན་འགྲོ་དྲུག་ ་



166
སྒོ་བཞི་མཛོད་ལྔའི་ཡང་བཅུད།
ཏུ་རེས་མོས་སུ་ལས་ཀྱིས་དབང་གིས་བརྒྱུད་དོ། །དེ་ཡང་ལས་དགེ་བ་སྤྱད་པས་བདེ་
འགྲོར་འཕངས་ནས་རྫོགས་བྱེད་དགེ་བའི་འབྲས་བུ་བདེ་བ་ལ་ལོངས་སྤྱོད་པའི་ཚེ་
ཡང་དགེ་བའི་འཕྲོ་མཐུད་ནས་གོང་ལྟར་དགེ་བ་ཁོ་ན་གཞུང་བཞིན་དུ་སྤྱོད་པ་ཡིན་
ལ། དགེ་འབྲས་སྨིན་པ་ནི་ལོངས་སྤྱོད་ལྟ་བུ་སྟེ། དེའི་ཚེ་སྡིག་པ་བྱས་ན་དགེ་འབྲས་
ཅི་ཙམ་ཡོད་པ་ལོངས་སྤྱོད་ཚར་ནས་འབྲས་བུ་ལས་ཁར་འགྱུར་ཏེ་ངན་འགྲོའི་སྡུག་
བསྔལ་མྱོང་བའོ། །ཅིག་ཤོས་ཡང་དེ་ལྟར་ཤེས་པར་བྱའོ།། -
བདུན་པ་འཕེན་རྫོགས་ཀྱི་ལས་ནི། སྡིག་པས་ངན་འགྲོར་འཕེན་རྫོགས་གཉིས་
བྱེད་དེ། །དགེ་བས་བདེ་འགྲོར་དེ་བཞིན་དེ་ལ་ཡང་། །སྡུག་བསྔལ་སྨིན་པ་སྡིག་པས་
རྫོགས་པ་ཏེ། །ངན་འགྲོའི་བདེ་བ་རྫོགས་པ་དགེ་བའི་ལས། །ཞེས་པ། སྡིག་པས་ངན་
འགྲོར་འཕེན་པ་དང་སྡུག་བསྔལ་རྫོགས་པ་གཉིས་ཀ་བྱེད་ལ། དགེ་བས་བདེ་འགྲོར་
དེ་བཞིན་དུ་འཕེན་རྫོགས་གཉིས་ཀ་བྱེད་པས། བདེ་འགྲོ་དེ་ལ་ཡང་སྡུག་བསྔལ་གྱི་བྱེ་
བྲག་མི་འདྲ་བ་མདོག་མི་སྡུག་པ་དང་དབང་པོ་ཡན་ལག་མ་ཚང་བ་དང་ཚེ་ཐུང་པ་
དང་ནད་མང་བ་དབུལ་བ་སོགས་ནི་རྫོགས་བྱེད་སྡིག་པས་ཡིན་ལ། ངན་འགྲོ་ལ་ཡང་
བདེ་བའི་ལོངས་སྤྱོད་ཐོབ་པ་ནི་རྫོགས་བྱེད་དགེ་བས་བྱས་པ་ཡིན་གསུངས་སོ།།
བརྒྱད་པ་ཉེ་བར་སྨིན་པའི་ལས་ནི། ལྕི་དང་ཉེ་བ་གོམས་པ་སྔོན་བྱས་ལས། །སྔ་
མ་སྔ་མ་ཉེ་བར་སྨིན་པ་འོ། །ཞེས་པ། དགེ་སྡིག་གི་ལས་མང་པོ་རྒྱུད་ལ་ཡོད་པ་རྣམས་
ནི་ལས་གང་ལྕི་བ་དེ་ནི་ཐོག་མར་སྨིན་པའོ། །ལྕི་ཡང་འདྲ་ན་འཆི་བའི་དུས་སུ་གང་
ཉེ་བ་མངོན་དུ་གྱུར་པ་དེ་སྨིན་ནོ། །དེ་ཡང་འདྲ་ན་གང་གོམས་པ་ཤས་ཆེ་བ་དེའོ། །དེ་
ཡང་འདྲ་ན་སྔོན་ལ་གང་བྱས་པ་དེ་སྨིན་ཏེ། མཛོད་ལས། ལས་ཀྱིས་འཁོར་བ་ལྕི་གང་



167
167
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དང་། །ཉེ་བ་གང་དང་གོམས་པ་གང་། །སྔོན་བྱས་གང་ཡིན་དེ་ལས་ནི། །སྔ་མ་སྔ་མ་
རྣམ་སྨིན་འགྱུར། །ཞེས་གསུངས་པ་ལྟར་རོ།།
དགུ་པ་མྱོང་བར་འགྱུར་ལུགས་ནི། འདི་རུ་མྱོང་འགྱུར་གཤེན་ཟ་ནེའུ་ཆུང་
འདྲ། །སྐྱེས་ནས་མྱོང་འགྱུར་གཏོ་བུ་དོད་དེ་འདྲ། །བརྒྱུད་ནས་མྱོང་འགྱུར་ཁྱབ་པ་
ལ་སོགས་བཞིན། །ཞེས་པ། ཚེ་འདི་མྱོང་བ་གཤེན་ཟ་ནེའུ་ཆུང་ལྟ་བུ་སྟེ། རྣམ་སྨིན་
འཕྲལ་ལ་བྱུང་སྟེ་གདའ། །ཞེས་དང་། སྔ་མའི་སྣ་གཅིག་ལུས་ལ་མེད། །མགོ་ཡི་སྐྲ་བྱི་
ཟང་མ་ཟིང་། །ངོ་ཡི་བཀྲག་ཤོར་ཐལ་ཀ་མ། །སྤ་དམའ་སོ་ཉམས་སེར་སྔོ་སེང་། །བྲང་
རུས་སྒལ་བ་བགྲང་དུ་བཏུབ། །ཅེས་གསུངས་པ་ལྟ་བུའོ། །དགེ་བའི་འབྲས་བུའང་འདི་
ལ་མྱོང་བ་དང་། རང་ཉིད་སེམས་ལ་དད་པ་སྐྱེས་ནས་དགའ་བ་དང་། གཤེན་རབ་
ཐུགས་རྗེ་བྱིན་རླབས་ཀྱིས། །སྔ་མ་བཟང་རྒྱན་ཆས་དང་ལྡན། །ཞེས་སོགས་སོ། །ཚེ་ཕྱི་
མར་སྐྱེས་ནས་མྱོང་བར་འགྱུར་བ་གཏོ་བུ་དོད་དེ་ལྟ་བུ་སྟེ། ཤི་འཕོས་མ་ཐག་དམྱལ་
བར་སྐྱེས་པ་ལྟ་བུའོ། སྐྱེ་བ་དུ་མར་བརྒྱུད་ནས་མྱོང་བ་ཁྱབ་པ་ལ་སོགས་བཞིན་ནོ། །
སྐྱེ་བ་དུ་མའི་གོང་ནས་དམོད་ངན་བཏབ་པའི་མཐུས། གཤེན་རབ་ཀྱི་འགྲན་ཟླའི་
བདུད་དུ་སྐྱེས་པའོ།།
བཅུ་པ་མྱོང་བར་མ་ངེས་པའི་ལས་ནི། ས་བོན་འབུས་ཁྱེར་བཞིན་དུ་ལས་
བསགས་ཀྱང་། །བཤགས་པས་དག་པ་དཔོ་རྒྱལ་སྡིག་པ་བཞིན། །ཞེས་པ། སྡིག་པའི་
ལས་བསགས་ཀྱང་བཤགས་པ་དྲག་པོ་བྱས་པས་དག་པ་དཔོ་རྒྱལ་པོ་འབར་བའི་སྒྲོན་
མ་ལྟ་བུ་སྟེ། རྒྱལ་པོ་དཔོ་རྒྱལ་གྱིས་དམག་མི་སུམ་སྟོང་ཁྱེར་ནས་བྲན་ཕྲུག་ཁྲི་ཤང་
གི་ཕ་མ་གཉིས་བཀུམ། ཡུལ་འཕྲོག་ནས་རྗེས་སུ་འགྱོད་པ་དྲག་པོ་སྐྱེས་ཏེ། བདེར་
བས
སt



168
སྒོ་བཞི་མཛོད་ལྔའི་ཡང་བཅུད།
གཤེགས་སྟོང་ལ་ཕྱག་མཆོད་ལ་སོགས་དགེ་བ་མང་པོ་བྱས་པས་སྒྲིབ་པ་དག་ནས་དགྲ་
བཅོམ་ཐོབ་པར་བཤད་དོ།།
གསུམ་པ་འདམས་པའི་དོན་བསྡུ་བ་ནི། དེ་ཕྱིར་ལས་འབྲས་རྣམས་ལ་ངེས་
པ་བསྐྱེད། །ཅེས་པ། ལས་དཀར་ནག་གི་ལམ་བཅུའི་རྒྱུ་འབྲས་མ་འཆོལ་བར་ངེས་
པ་དང་། ལས་ཀྱི་དབྱེ་བ་གཞན་བསྟན་པ་ལ་སོགས་པའི་རྒྱུ་དང་འབྲས་བུ་རྣམས་ལ་
ངེས་པར་བསྐྱེད་པར་བྱ་སྟེ། ལས་འབྲས་ལ་ཅུང་ཟད་ཙམ་ཡང་མ་འཆོལ་བར་ཡིད་
ཆེས་ནས་སྤང་བླངས་བྱེད་པ་འདི་ནི་ནང་པ་སངས་རྒྱས་པའི་ལྟ་བ་རྣམ་པར་དག་པའི་
ཁྱད་པར་ཡིན་ཏེ། ཁ་ཅིག་གིས་བདེ་སྡུག་རྣམས་ནི་རྒྱུ་མེད་ལས་གྲུབ་པ་དང་། ལ་ལས་
བདག་དང་གཙོ་བོ་དབང་ཕྱུག་གིས་བྱེད་པར་འདོད་པ་རྣམས་ནི་ལོག་པར་ལྟ་བ་ཡིན་
པས་རྒྱང་རིང་དུ་སྤངས་པར་བྱས་ལ་དགེ་སྡིག་སྤང་བླང་ལ་གཟབ་པར་བྱའོ། །དོན་
བདུན་པ་དགེ་སྡིག་གི་སྤང་བླང་བསྟན་པའོ། །
དོན་བརྒྱད་པ་དུག་དང་ཡེ་ཤེས་བསྟན་པ་འདི་ལ། གོང་དུ་འཁོར་བའི་ཉེས་
དམིགས་སྤྱི་དང་བྱེ་བྲག་བསྟན་པ་ལྟར་སྒོ་དུ་མ་ནས་ལེགས་པར་བསམ་པས་འཁོར་
བ་མཐའ་དག་སྡུག་བསྔལ་གྱི་རང་བཞིན་དུ་རིག་ནས་དེ་ལས་ཐར་པར་འདོད་པའི་
དབང་པོ་འབྲིང་གིས་འཁོར་བ་གྲུབ་པའི་རྒྱུ་ནི་ལས་དང་ཉོན་མོངས་པ་ཡིན་ལ། དེ་
ལས་ཀྱང་རྒྱུའི་གཙོ་བོ་ཉོན་མོངས་པ་ཡིན་པས་དེའི་རྒྱུ་མཚན་ཤེས་ནས་སྤངས་
དགོས་ལ། དེ་བསྟན་པ་ལ་གསུམ་སྟེ། ཉོན་མོངས་ཀྱི་ཀུན་འབྱུང་དང་། འཁོར་བའི་ངོ་
བོ་རྟེན་འབྲེལ། དེ་ལས་གྲོལ་བྱེད་ཀྱི་ལམ་གསུམ་མོ། །དང་པོ་ལ་གཉིས་ལས། མདོར་
བསྟན་དང་། རྒྱས་བཤད་དོ། །དང་པོ་མདོར་བསྟན་ནི། འཁོར་བ་གྲུབ་པར་བྱེད་པ་དུག་



169
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ལྔ་སྟེ། །དེ་མ་གྲོལ་བར་ཐར་པ་ཐོབ་མི་སྲིད། །སྨན་པས་ནད་དངོས་བཟུང་ནས་བཅོས་པ་
བཞིན། །དུག་ལྔའི་ཉེས་སྐྱོན་ཤེས་པར་བྱས་ལ་གདུལ། །ཞེས་པ། འཁོར་བ་གྲུབ་པར་བྱེད་
པ་དུག་ལྔ་ལ་སོགས་ཉོན་མོངས་པ་རྣམས་ཡིན་ཏེ། འདི་ཡོད་ན་འཁོར་བ་འགྲུབ་རུང་
གི་ལས་གསུམ་བསགས་པས་འཁོར་བ་འགྲུབ་པ་ལ། ཉོན་མོངས་པ་མེད་ན་བརླན་དང་
བྲལ་བའི་ས་བོན་གྱི་མྱུ་གུ་མི་འགྲུབ་པ་བཞིན་དུ་ལས་ཡོད་ཀྱང་འཁོར་བ་མི་འགྲུབ་པའོ། །
དེའི་ཕྱིར་འཁོར་བ་འཆིང་བྱེད་ཀྱི་ཉོན་མོངས་པ་དེ་མ་གྲོལ་གྱི་བར་དུ་ཐར་པ་ཐོབ་མི་
སྲིད་པས། ཐར་པ་ཐོབ་པར་འདོད་པ་དག་གིས་ནི་སྨན་པས་རླུང་མཁྲིས་ལ་སོགས་པའི་
ནད་གང་ཡིན་ངོས་བཟུང་ནས། དེ་ལས་ཕན་པའི་སྨན་དཔྱད་ཀྱིས་འཆོས་པ་བཞིན་དུ།
དུག་ལྔ་ལ་སོགས་པའི་ཉོན་མོངས་པ་རྣམས་ཀྱི་ངོ་བོ་དང་ཉེས་སྐྱོན་ཤེས་པར་བྱས་ལ་
རང་རང་གི་གཉེན་པོ་བསྟེན་པས་གདུལ་བར་བྱ་དགོས་སོ།།
གཉིས་པ་རྒྱས་པར་བཤད་པ་ལ། རྩ་བ་དུག་ལྔ། ཉེ་བའི་ཉོན་མོངས། དེའི་ཉེས་
པ། དེ་སྤང་ལུགས། ཉམས་ཚད་དོ། །དང་པོ་ལ་གསུམ། གདུལ་བྱ་དུག་ལྔ། མཐར་ཐུག་
རྒྱུ་འབྲས། ཞར་བྱུང་ལྷ་མིའི་རྒྱུའོ། །དང་པོ་ལ་ལྔ་ལས། དང་པོ་གཏི་མུག་ལའང་བདུན་
ཏེ། དང་པོ་ཉོན་མོངས་ཀུན་གྱི་རྩ་བ་ངོས་བཟུང་པ་ནི། ཉོན་མོངས་ཀུན་གྱི་རྩ་བ་གཏི་
མུག་སྟེ། །དེ་ཉིད་ལ་རྨོངས་བདག་ཏུ་ལྟ་བ་ཡིས། །ཐ་དད་གྲུབ་པར་འཛིན་པ་ཆགས་
སྡང་སོགས། །དེ་ལ་བརྟེན་ནས་ཉོན་མོངས་སྐྱེ་ཕྱིར་རོ། །ཞེས་པ། སེམས་རབ་ཏུ་མ་ཞི་
བར་བྱེད་པའི་མཚན་ཉིད་ཅན་གྱི་ཉོན་མོངས་པ་ལ་རྩ་ཉོན་དྲུག་དང་། ཉེ་ཉོན་ཉི་ཤུ་
སོགས་ཡོད་ཀྱང་དེ་དག་ཀུན་ཀྱི་རྩ་བ་ནི་གཏི་མུག་ཡིན་ཏེ། ཤེས་བྱའི་དེ་ཁོ་ན་ཉིད་
ལ་རྨོངས་པའི་གཏི་མུག་གིས་དོན་གང་ལ་ཡང་བདག་ངོ་བོ་ཉིད་ཀྱིས་གྲུབ་པ་མེད་པ་



170
སྒོ་བཞི་མཛོད་ལྔའི་ཡང་བཅུད།
ལ་བདག་ཡོད་དུ་གྲུབ་པར་ལྟ་བ་དེས་བདག་གཞན་དང་ལུས་དང་གནས་དང་ལོངས་
སྤྱོད་སོགས་ཐ་དད་དུ་ངོ་བོ་ཉིད་ཀྱིས་གྲུབ་པར་འཛིན་པ་དེ་ལ་བརྟེན་ནས་བདག་
ཕྱོགས་ལ་ཆགས་པ་དང་། གཞན་ཕྱོགས་ལ་སྡང་བ་དང་། གཞན་གྱི་ཡོན་ཏན་སོགས་
ལ་དམིགས་པའི་འཕྲག་དོག་དང་། རང་གི་ཡོན་ཏན་སོགས་ལ་དམིགས་པའི་ང་རྒྱལ་
སོགས་ཉོན་མོངས་པ་ཐམས་ཅད་སྐྱེ་བའི་ཕྱིར་རོ།།
གཉིས་པ་ངོ་བོ་ནི། གཏི་མུག་ངོ་བོ་མི་ཤེས་རྨོངས་པ་སྟེ། །ཞེས་པ། གཏི་མུག་གི་
ངོ་བོ་ནི། ལས་འབྲས་ལ་སོགས་པའི་དོན་གྱི་ངོ་བོ་ཡིན་ཚུལ་ཅི་ལྟ་བ་བཞིན་གསལ་
བར་མི་ཤེས་པའི་རྨོངས་པའོ།།
གསུམ་པ་དབྱེ་བ་ནི། དམ་པའི་དོན་ལ་སྒྲོ་བསྐུར་ཕྱོགས་ལྟ་ཅན། ཀུན་རྫོབ་
གཉིས་ཏེ་ལས་འབྲས་ལ་རྨོངས་དང་། ཡུལ་ལ་ཤེས་པ་གཅོད་ནི་མི་ནུས་པའོ། །ཞེས་པ།
དམ་པའི་དོན་ལ་རྨོངས་པའི་གཏི་མུག་ནི་དངོས་པོ་རང་བཞིན་གྱིས་ཡོད་པར་འཛིན་
པའི་སྒྲོ་འདོགས་ཅན་དང་། ལས་འབྲས་ལ་སོགས་ཐ་སྙད་ཙམ་དུ་ཡང་མེད་པར་
འཛིན་པའི་སྐུར་འདེབས་ཀྱི་ཕྱོགས་ལྟ་ཅན་ནོ། །ཀུན་རྫོབ་ལ་རྨོངས་པའི་གཏི་མུག་ལ་
གཉིས་ཏེ། ལས་གང་གིས་འབྲས་བུ་གང་བསྐྱེད་མི་ཤེས་པའི་རྨོངས་པ་དང་། གཟུགས་
སོགས་ཡུལ་ལྔའི་གནས་ཚུལ་ལ་ཤེས་པ་མི་གསལ་བའི་གཅོད་པར་མ་ནུས་པའི་གཏི་
མུག་གོ།
བཞི་པ་བསྐྱེད་པའི་ཡུལ་ནི། ཡུལ་ནི་སྡུག་དང་མི་སྡུག་མ་ཡིན་དང་། །དྲང་
དོན་ངེས་དོན་གཉིས་ལས་སྐྱེ་བར་འགྱུར། །ཞེས་པ། ཡུལ་སྡུག་དང་མི་སྡུག་གཉིས་ཀ་
མ་ཡིན་པའི་བར་མ་ལས་གཏི་མུག་སྐྱེ་ལ། ཀུན་རྫོབ་ལ་རྨོངས་པའི་གཏི་མུག་ནི་དྲང་



171
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དོན་གྱི་ཕྱོགས་མི་ཤེས་པས་སྐྱེ་ལ། དོན་དམ་ལ་རྨོངས་པའི་གཏི་མུག་ནི་ངེས་པའི་དོན་
མི་ཤེས་པས་སྐྱེ་བའོ།།
ལྔ་པ་མཐུན་དཔེ་ནི། དཔེར་ན་དབྱར་གྱི་ཤེ་མུན་ལྟ་བུའོ། །ཞེས་པ། དཔེར་ན་
དབྱར་གྱི་ཤེའུ་མུན་གཏིབས་པ་ལ་ཐོ་ཡོར་དང་མི་ལ་སོགས་པའི་དོན་གྱི་རྣམ་པ་གང་
ཡིན་མི་ཕྱེད་པ་ལྟ་བུའོ།།
དྲུག་པ་བྱེད་ལས་ནི། བདེན་རྫུན་མ་ཤེས་བཀོལ་སྤྱད་ལ་སོགས་བྱས། །ཞེས་པ།
གཏི་མུག་དབང་གིས་དྲང་དོན་དང་ངེས་དོན་ལ་སོགས་ལ་བདེན་རྫུན་གང་ཡིན་མི་
ཤེས་ཤིང་། རྣམ་སྨིན་གྱི་འབྲས་བུ་གང་བསྐྱེད་མི་ཤེས་པས་མི་དང་དུད་འགྲོ་གཞན་
དག་བཀོལ་སྤྱོད་བྱེད་པ་སོགས་སྡིག་པའི་ལས་ལ་འཇུག་པའོ།།
བདུན་པ་འབྲས་བུ་ནི། བྱོལ་སོང་སྐྱེ་འགྱུར་གལ་ཏེ་མིར་སྐྱེས་ཀྱང་། །རྨོངས་
འགྱུར་དེ་ཚེ་ལས་བསགས་བྱོལ་སོང་སྐྱེས། །ཞེས་པ། མདོ་ལས། རྒྱུ་གཏི་མུག་ལ་ཤས་
ཆེ་ཞིང་རྐྱེན་བཀོལ་སྤྱོད་ཀྱི་ལས་བྱས་ན་འབྲས་བུ་བྱོལ་སོང་གི་གནས་སུ་སྐྱེའོ། །ཞེས་
དང་། གཏི་མུག་ཅན་ནི་བྱོལ་སོང་གནས་སུ་སྐྱེ། །གལ་ཏེ་མི་རུ་སྐྱེས་ཀྱང་གླེན་ལ་
རྨོངས་པར་འགྱུར། །དེ་ཚེ་ལས་ཀྱིས་རྒྱུ་བསགས་བྱོལ་སོང་གནས་སུ་སྐྱེ། །ཞེས་སོ།།
གཉིས་པ་འདོད་ཆགས་བསྟན་པ་ལ་ཡང་དྲུག་ལས། དང་པོ་ངོ་བོ་ནི། འདོད་
ཆགས་འདོད་ཡུལ་རྣམས་ལ་ཞེན་ཅིང་ཆགས། །ཞེས་པ། འདོད་ཆགས་ཀྱི་ངོ་བོ་ནི་
འདོད་པའི་ཡུལ་སེམས་ཅན་དང་ཕྱི་ལོངས་སྤྱོད་སོགས་ལ་ཞེན་ཅིང་ཆགས་པའོ།།
གཉིས་པ་དབྱེ་བ་ནི། ཚོགས་དྲུག་ཡུལ་དང་འཁྲིག་པའི་སྦྱོར་བ་གཉིས། །ཞེས་
པ། མིག་ལ་སོགས་པའི་རྣམ་ཤེས་ཚོགས་དྲུག་པོ་གཟུགས་ལ་སོགས་ཡུལ་དྲུག་སྟེ་སྡུག་



172
སྒོ་བཞི་མཛོད་ལྔའི་ཡང་བཅུད།
པ་ལ་ཆགས་པ་དང་། ནང་སེམས་ཅན་གྱི་འཁྲིག་སྦྱོར་ལ་ཆགས་པ་གཉིས་སོ།།
གསུམ་པ་སྐྱེ་བའི་ཡུལ་ནི། ཡིད་དུ་འོང་བའི་ཡུལ་ལ་སྐྱེས་བར་འགྱུར། །ཞེས་ཏེ་
གོ་སླའོ།།
བཞི་པ་མཐུན་དཔེ་ནི། དཔེར་ན་མེས་གདུང་ཆུ་ཁོལ་ལྟ་བུའོ། །ཞེས་པ། མེས་
གདུང་བས་ཆུ་རང་དབང་མེད་པར་ཁོལ་བ་ལྟ་བུའོ། །
ལྔ་པ་བྱེད་ལས་ནི། མི་དབང་སྤྱོད་སོགས་འཁོར་བའི་ས་བོན་བདེབས། །ཞེས་
པ། རང་གིས་མི་དབང་བའི་ཟས་ནོར་ལ་ལོངས་སྤྱོད་པ་ལ་སོགས་དང་། བུད་མེད་སྤྱད་
པའི་དབང་གིས་འཁོར་བའི་ས་བོན་འདེབས་པར་སོགས་སོ། །
དྲུག་པ་འབྲས་བུ་ནི། ཡི་དྭགས་མི་གཙང་གཏན་གཞི་འབུ་སྲིན་སོགས། །མིར་
སྐྱེས་དབུལ་འཕོང་མངལ་རྒྱུད་གཡེམ་དད་ཅིང་། །སེར་ན་འཇུར་གེགས་ལས་
བསགས་ཡི་དྭགས་སྐྱེ། །ཞེས་པ། འདོད་ཆགས་ཀྱི་རྣམ་སྨིན་འབྲས་བུ་ནི་ཡི་དྭགས་སུ་
སྐྱེས་ལ། ཁྱད་པར་འདོད་ལོག་འཁྲིག་སྦྱོར་ལ་ཆགས་པའི་རྣམ་སྨིན་གྱིས་མི་གཙང་
བའི་གཏན་གཞིར་མངལ་གྱི་འབུ་སྲིན་སོགས་སུ་སྐྱེའོ། །རྒྱུ་མཐུན་ནི། མིར་སྐྱེས་ཀྱང་
དབུལ་ཕོངས་ཅན་དང་མངལ་དུ་བརྒྱུད་པ་དང་གཡེམ་ལ་དད་ཅིང་དབུལ་ཕོངས་
ཅན་དུ་སྐྱེ་བས་དེའི་ཚེ་ན་ཡང་རང་གི་ཟས་ནོར་ལ་བསྲི་བའི་སེར་སྣ་དང་། གཞན་གྱི་
སྦྱིན་པའི་གེགས་ཤིང་འཇུར་གེགས་ཀྱི་ལས་བསགས་པས་ཕྱིས་ཡི་དྭགས་གནས་སུ་
སྐྱེའོ། །འདོད་ཆགས་ཅན་ནི་ཡི་དྭགས་གནས་སུ་སྐྱེ། །གལ་ཏེ་མི་རུ་སྐྱེས་ཀྱང་དབུལ་
ཞིང་འཕོང་བར་འགྱུར། །དེ་ཚེ་ལས་ཀྱི་རྒྱུ་བསགས་ཡི་དྭགས་གནས་སུ་སྐྱེ། །ཞེས་
གསུངས་པ་ལྟར་རོ།།
སྟབསst



173
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ། __ 173
གསུམ་པ་ཞེ་སྡང་བསྟན་པ་ལའང་དྲུག་ལས། དང་པོ་ངོ་བོ་ནི། ཞེ་སྡང་ངོ་བོ་
ཞེ་ནས་སྡང་སེམས་རྩུབ། །ཅེས་པ། ཞེ་སྡང་གི་ངོ་བོ་ནི་རང་གི་སེམས་ཀྱི་ཞེ་སྡང་བས་
ཡུལ་ཡིད་དུ་མི་འོང་པ་ལ་སྡང་སེམས་རྩུབ་པའི་རྣམ་པ་ཅན་ནོ། །
གཉིས་པ་དབྱེ་བ་ནི། སེམས་ཅན་བེམ་པོ་གཉིས་ལ་གནོད་བྱེད་དེ། །ཞེས་པ།
དགྲ་ལ་སོགས་པའི་སེམས་ཅན་ལ་གནོད་པ་བྱེད་འདོད་དང་། མཚོན་ཆ་དང་ཚེར་
མ་ལ་སོགས་བེམ་པོ་སྟེ། སྡུག་བསྔལ་གྱི་གནས་ལ་གནོད་པར་བྱེད་འདོད་པའི་སྡང་
སེམས་སྐྱེ་བ་གཉིས་སོ།།
གསུམ་པ་སྐྱེ་བའི་ཡུལ་ནི། ཡིད་དུ་མི་འོང་ལས་སྐྱེས། ཞེས་མི་སྡུག་པའི་ཡུལ་ལའོ།།
བཞི་པ་མཐུན་དཔེ་ནི། མེ་དཔུང་བཞིན། ཞེས་ཏེ། མེས་གང་འཕྲད་པ་བསྲེག་པ་
བཞིན། ཞེ་སྡང་ཅན་ཡང་གང་མཐོང་ཚད་ལ་སྡང་སེམས་སྐྱེའོ།།
ལྔ་པ་བྱེད་ལས་ནི། གསད་བཅད་སྲོག་ལ་འབག་པའི་ལས་བྱེད་དོ། །ཞེས་པ།
འཐབ་རྩོད་དང་བརྡུང་བརྡེག་དང་གསོད་གཅོད་ལ་སོགས་སྲོག་གཅོད་པ་ལ་འབག་
པའི་ལས་བྱེད་དོ།།
དྲུག་པ་འབྲས་བུ་ནི། དམྱལ་བར་སྐྱེས་འགྱུར་མིར་སྐྱེས་ཚེ་ཐུང་སོགས། །ཤན་
པ་སོགས་འགྱུར་ལས་བསགས་དམྱལ་བར་སྐྱེས། །ཞེས་པ། ཞེ་སྡང་གི་རྣམ་སྨིན་
འབྲས་བུ་དམྱལ་བར་སྐྱེ་ལ། གལ་ཏེ་མིར་སྐྱེས་ཀྱང་མྱོང་བ་རྒྱུ་མཐུན་གྱིས་ཚེ་ཐུང་བ་
དང་། བྱེད་པ་རྒྱུ་མཐུན་གྱིས་ཤན་པ་སོགས་སྲོག་གཅོད་ལ་དགའ་བར་འགྱུར་ལ། དེའི་
ཚེ་ཞེ་སྡང་གི་ལས་བསགས་པ་དེ་ཕྱིས་དམྱལ་བར་སྐྱེས་པར་འགྱུར་ཏེ། ཞེ་སྡང་ཅན་
ནི་དམྱལ་བའི་གནས་སུ་སྐྱེ། །གལ་ཏེ་མི་རུ་སྐྱེས་ཀྱང་ཚེ་ཐུང་ཤན་པར་འགྱུར། །དེ་ཚེ་



174
སྒོ་བཞི་མཛོད་ལྔའི་ཡང་བཅུད།
ལས་ཀྱི་རྒྱུ་བསགས་དམྱལ་བའི་གནས་སུ་སྐྱེ། །ཞེས་སོ།།
བཞི་པ་ང་རྒྱལ་བསྟན་པ་ལ་དྲུག་ལས། དང་པོ་ངོ་བོ་ནི། ང་རྒྱལ་ངོ་བོ་རང་གི་
ཆེ་བས་རྒྱལ། །ཞེས་པ། ང་རྒྱལ་གྱི་ངོ་བོ་ནི་རང་གི་ཡོན་ཏན་ལང་ཚོའམ་རིགས་རུས་
སོགས་གཞན་ལས་ཆེ་བའི་སེམས་ཁེངས་བའི་རྒྱལ་བའོ། །
གཉིས་པ་དབྱེ་བ་ནི། མངོན་པའི་ང་རྒྱལ་ཅུང་ཟད་མཉམ་པ་གཉིས། །ཞེས་པ།
ལུས་ངག་ཏུ་དྲེགས་པའི་རྣམ་འགྱུར་མངོན་སུམ་སྟོན་པའི་ང་རྒྱལ་དང་། སེམས་སུ་
ཁོང་ཁེངས་བའི་རྣམ་པ་ཅུང་ཟད་ལས་མི་རིག་པས་མཉམ་པའི་ང་རྒྱལ་གཉིས་སོ།།
གསུམ་པ་སྐྱེ་བའི་ཡུལ་ནི། རང་གི་ཡོན་ཏན་ལས་སྐྱེས། ཞེས་པ། རུས་རིགས་
དང་ཕྱུག་པོ་དང་ཡོན་ཏན་མཁན་པོ་སོགས་ལ་དམིགས་ནས་སྐྱེ་བའོ།།
བཞི་པ་མཐུན་དཔེ་ནི། རླུང་དམར་བཞིན། ཞེས་པས། རླུང་ཡུག་ཆེན་པོ་དེས་
ས་རྡུལ་འཇག་མ་སོགས་ཀྱང་རང་ཉིད་ཆེ་བའི་བོང་དུ་བསྡུས་ནས་ཆེ་བའི་གཟུགས་
བསྟན་པ་བཞིན་ནོ།། །
ལྔ་པ་བྱེད་ལས་ནི། བདེན་པའི་ཚིག་འདིས་གཞན་གྱི་ངར་གཅོག་བྱེད། །ཅེས་
པ། རང་ཉིད་ཁོང་ཁེངས་བའི་དབང་གིས་གོང་མ་རྣམས་ཀྱིས་བདེན་པའི་ཚིག་སྨྲས་
ཀྱང་དེའི་བཀའ་ལ་མི་ཉན་པར་འདའ་ཞིང་གཞན་འོག་མ་ངར་གཅོག་པར་བྱེད་དོ།
དྲུག་པ་འབྲས་བུ་ནི། ལྷ་མིན་སྐྱེས་འགྱུར་མིར་སྐྱེ་དམག་དཔོན་བྱེད། །མི་
བདེའི་ཚོགས་བསྐྱེད་ལས་བསགས་ལྷ་མིན་སྐྱེ། །ཞེས་པ། འབྲས་བུ་ནི་ལྷ་མིན་དུ་
སྐྱེ་བར་འགྱུར་ལ། བྱེད་པ་རྒྱུ་མཐུན་གྱིས་མིར་སྐྱེས་ཀྱང་དམག་དཔོན་དམག་མི་ལ་
སོགས་བྱེད་ལ། མྱོང་བ་རྒྱུ་མཐུན་ནི་མཚོན་ཆ་ཚེར་མ་ལ་སོགས་ཀྱིས་མི་བདེ་བའི་



175
བསགས་
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཚོགས་བསྐྱེད་དོ། །དམག་དཔོན་སོགས་སུ་སྐྱེས་པ་དེའི་ཚེ་ང་རྒྱལ་གྱི་ལས་བསགས་
པས་ཕྱིས་ལྷ་མིན་དུ་སྐྱེ་བར་འགྱུར་ཏེ། ང་རྒྱལ་ཅན་ནི་ལྷ་མིན་གནས་སུ་སྐྱེ། །གལ་
ཏེ་མི་རུ་སྐྱེས་ཀྱང་དམག་དཔོན་དར་ཐོག་བྱེད། །དེ་ཚེ་ལས་ཀྱི་རྒྱུ་བསགས་ལྷ་མིན་
གནས་སུ་སྐྱེ། །ཞེས་སོ།།
ལྔ་པ་ཕྲག་དོག་བསྟན་པ་ལ་ཡང་དྲུག་ལས། དང་པོ་ངོ་བོ་ནི། གང་ཞིག་ཤེས་པ་ཕྲག་
དོག་འགྲན་སེམས་ཅན། །ཞེས་པ། གང་ཞིག་ཤེས་པ་འཕྲ་རགས་ཀྱིས་བཟང་པོའི་ཡོན་ཏན་
གཞན་ལ་ལྡན་པ་མི་ཤོང་པའི་བློ་དོག་པ་དང་གཞན་དང་འགྲན་སེམས་ཅན་ནོ།
གཉིས་པ་དབྱེ་བ་ནི། ཆེ་ཆུང་རུ་ངས་གཞན་བཟང་སེམས་འཁྲུག་དང་། །སྒྱུ་
མའི་འདོད་ཡོན་ཡུལ་ལ་དོག་པ་གཉིས། །ཞེས་པ། རང་དམན་ཞིང་ཡོན་ཏན་ཆུང་བས།
གཞན་ཡོན་ཏན་ཆེ་བ་མཐོང་བ་ལ་རུ་ང་དང་། གཞན་གྱི་ཡོན་ཏན་བཟང་བ་སོགས་
མི་འདོད་པའི་སེམས་འཁྲུག་པ་དང་། སྒྱུ་མའི་འདོད་ཡོན་ཏེ། ཞིང་པའི་ཆུ་ཁ། འབྲོག་
པའི་མཚེར་མལ། རྒྱལ་པོའི་མངའ་རིས། སྐྱེ་བོའི་སྙན་གྲགས་ལ་བརྩོན་པའམ། ཟས་
ནོར་བཟང་པོ་སོགས་ལ་གཞན་གྱིས་ལོངས་སྤྱོད་པར་ཁོང་དོག་པའོ།། །
གསུམ་པ་སྐྱེ་བའི་ཡུལ་ནི། རིགས་མཐུན་ཆ་མཉམ་ལས་སྐྱེ། ཞེས་པ། སྨན་
པ་དང་མོ་མ་དང་རི་མོ་མཁན་སོགས་རིག་བྱེད་པ་རྣམས་རང་རང་གི་ཡོན་ཏན་གྱི་
མཐུན་པར་ཤེས་པ་དེ་ལ་འགྲན་ཅིང་དེ་རྣམས་ཀྱང་ཡོན་ཏན་གྱི་ཆ་མཉམ་པ་ལས་སྐྱེ་
བ་ཡིན་གྱི། འཛིན་བརྟན་ཆེ་བའི་འཕྲག་དོག་ཅན་གྱི་རྒྱལ་པོའི་མངའ་རིས་ཆེ་བ་ལ་
ཕྲག་དོག་མི་སྐྱེ་བ་བཞིན་ནོ།།
བཞི་པ་མཐུན་དཔེ་ནི། བཙོན་ར་ལྟར། ཞེས་ཏེ། གཞན་གྱི་ཡོན་ཏན་བློར་མི་



176
སྒོ་བཞི་མཛོད་ལྔའི་ཡང་བཅུད།
ཤོང་བ་དོག་པའི་དཔེའོ།།
ལྔ་པ་བྱེད་ལས་ནི། ཕ་རོལ་ཡོན་ཏན་སྨོད་པའི་ལས་བྱེད་དེ། །ཞེས་པ། ཕ་རོལ་
པོ་རང་གི་ཡོན་ཏན་དང་ཆ་མཐུན་པ་ལ་སྤྱོད་པ་དེ་སྨོད་པའི་ལས་བྱེད་དོ།
དྲུག་པ་འབྲས་བུ་ནི། མཐའ་འཁོབ་མིར་སྐྱེས་གལ་ཏེ་དབུས་སྐྱེས་ཀྱང་། །
དམག་མི་མཚོན་ཐོག་བྱེད་སོགས་སེམས་སྒོ་དོག །ལས་ཀྱི་རྒྱུ་བསགས་མཐའ་འཁོབ་
སྲིན་པོར་སྐྱེ། །ཞེས་པ། རྣམ་སྨིན་གྱི་འབྲས་བུ་མཐའ་འཁོབ་མིར་སྐྱེ་བར་འགྱུར་ལ།
རྒྱུ་མཐུན་ནི། གལ་ཏེ་དབུས་སུ་སྐྱེས་ཀྱང་དམག་མི་མཚོན་ཐོག་པ་སོགས་བྱེད་ཅིང་།
དེ་ཡང་སེམས་ཀྱི་སྒོ་དོག་པར་འགྱུར་རོ། །དེའི་ཚེ་ཡང་འཕྲག་དོག་གི་ལས་ཀྱི་རྒྱུ་
བསགས་པས་ཕྱིས་མཐའ་འཁོབ་ཀྱི་གནས་སུ་སྐྱེ་བར་འགྱུར་རོ། །འཕྲག་དོག་ཅན་ནི་
མཐའ་འཁོབ་གནས་སུ་སྐྱེ། །གལ་ཏེ་དབུས་སུ་སྐྱེས་ཀྱང་དམག་མི་མཚོན་ཐོག་བྱེད། །
དེ་ཚེ་ལས་ཀྱི་རྒྱུ་བསགས་མཐའ་འཁོབ་སྲིན་པོར་སྐྱེ། །ཞེས་གསུངས་སོ།།
གཉིས་པ་མཐར་ཐུག་གི་རྒྱུ་ནི། དེ་དག་དེར་སྐྱེས་ལས་ཀྱི་རྒྱུ་བསགས་ནས། །དེ་
ནས་འཕོས་ཏེ་དམྱལ་བའི་གནས་སུ་སྐྱེ། །ཞེས་པ། གཏི་མུག་ཅན་གྱི་བྱོལ་སོང་གི་
གནས་སུ་སྐྱེ་བ་ནས། ཕྲག་དོག་ཅན་མཐའ་འཁོབ་ཏུ་སྐྱེ་བའི་བར་དེ་དག་བྱོལ་སོང་
སོགས་སོ་སོར་སྐྱེ་ནས། དེ་ལས་ཀྱང་ཉོན་མོངས་དུག་ལྔའི་ཀུན་ནས་སློང་བའི་སྡིག་
པ་མི་དགེ་བའི་ལས་ཀྱི་རྒྱུ་བསགས་པས་ལྷ་མིན་སོགས་ལས་ཚེ་འཕོས་ནས་མཐར་
དམྱལ་བའི་གནས་ཁོ་ནར་བསགས་པ་ལྟ་བུ་སྐྱེ་ངེས་སོ། །ཞེསསོ། །ཉོན་མོངས་དུག་
ལྔའི་རྣམ་བཤད་འདི་དག་བྱུང་ཁུངས་མདོ་ཁོ་ན་ལ་བརྟེན་ནས་མཛད་པར་འདུག་
གོ །ལུང་གཞན་དག་ལས་ནི། ཆགས་སྡང་རྨོངས་གསུམ་ཐེ་ཚོམ་ང་རྒྱལ་ལྟ་བ་དང་



177
སུམ་བརྒྱ་པའི་འགྲེལ་ཏི་ཀུ་གསལ་བའི་སྒྲོན་མེ།
དྲུག་ལས་རྩ་ཉོན་དྲུག་ཅེས་བྱ་ལ། དེའི་ལྟ་བ་ལ་ཡང་འཇིག་ཚོགས་ལ་བདག་ཏུ་ལྟ་བ་
དང་། རྟག་ཆད་མཐར་འཛིན་གྱི་ལྟ་བ། རྒྱུ་འབྲས་འཁྲུལ་པའི་ལོག་ལྟ། ལྟ་བ་མཆོག་
ཏུ་འཛིན་པ། ཚུལ་ཁྲིམས་བརྟུལ་ཤུགས་མཆོག་འཛིན་ཏེ། བཅུའི་རྣམ་བཞག་ཀྱང་
མཛད་དོ།།
གསུམ་པ་ཞར་བྱུང་བདེ་འགྲོའི་རྒྱུ་ནི། འོ་ན་ང་རྒྱལ་དང་ཕྲག་དོག་ལ་སོགས་
པའི་དུག་ལྔའི་དབང་གིས་ལྷ་མིན་དང་མཐའ་འཁོབ་ཀྱི་མི་ལ་སོགས་འགྲོ་བ་རིགས་
ལྔ་བསྐྱེད་ན། དབུས་སུ་སྐྱེ་སྟེ་དལ་འབྱོར་གྱི་མི་ལུས་དང་ལྷའི་འགྲོ་བ་ནི་གང་གིས་
བསྐྱེད་ཞེ་ན། དུག་ལྔ་ཆ་མཉམ་དགེ་བའི་ཟུར་སྡོང་གིས། །མི་དང་ལྷ་ཡི་གོ་འཕང་ཐོབ་
ཅེས་གསུངས། །ཞེས་པ། ཉོན་མོངས་པ་དུག་ལྔ་རགས་པ་མ་ཡིན་པར་ཤས་ཆུང་བ་ཆ་
མཉམ་དང་ལྡན་པ་གང་གིས་ཚུལ་ཁྲིམས་དང་ཞི་གནས་ལ་སོགས་པའི་ཟག་བཅས་ཀྱི་
དགེ་བས་དལ་འབྱོར་གྱི་མི་དང་ལྷའི་ལུས་ཐོབ་ཅེས། བླ་མ་དམ་པས་གསུངས་སོ།།
གཉིས་པ་ཉེ་ཉོན་བསྟན་པ་ལ་གཉིས། ངོ་བོ་ཉི་ཤུ་དང་། གང་གི་ཆར་གཏོགས་
སོ། །དང་པོ་ནི། གཞན་ཡང་ཉེ་བའི་ཉོན་མོངས་ཉི་ཤུ་ནི། །གཉིད་རྨུགས་བརྗེད་ངེས་
མ་དད་མི་ཤེས་འཇུག །ལེ་ལོ་སེར་སྣ་གཡོ་དང་རྒྱགས་པ་སྒྱུ། །རྒོད་དང་གཡེང་བ་ཁྲོ་
དང་འཁོན་འཛིན་དང་། །འཚེ་དང་འཚིག་དང་ཕྲག་དོག་བག་མེད་དང་། །ངོ་ཚ་མེད་
དང་ཁྲེལ་མེད་བདག་སྐྱོན་འཆབ། །ཅེས་པ། དགེ་བ་ལ་བར་དུ་གཅོད་པའི་སེམས་
འབྱུང་གཞན་ཡང་རྩ་ཉོན་ལ་ཉེ་བའི་ཉོན་མོངས་ཉི་ཤུ་ནི། དུས་མ་ཡིན་པ་དང་ཚད་
ལས་འདས་པའི་གཉིད་དང་། རང་གི་དབང་དུ་གྱུར་པའི་སེམས་ཀྱིས་ཆེད་དུ་མནོ་
བསམ་དང་། རྟོག་དཔྱོད་གཏོང་བ་མེད་པའི་སེམས་ཐེ་ཚོམ་མེད་པའི་རྨུགས་པ་



178
སྒོ་བཞི་མཛོད་ལྔའི་ཡང་བཅུད།
དང་། དགེ་བའི་ལས་སྔར་སྤྱད་པའམ་བརྩམས་པ་དྲན་པས་མི་འཛིན་པ་བརྗེད་ངས་
དང་། རྒྱུ་འབྲས་ལ་ཡིད་མ་ཆེས་པ་དང་། བླ་མ་དང་སྐྱབས་གནས་སོགས་ལ་མ་དད་
པ་དང་། བླང་དོར་གྱི་གནས་ལ་མི་ཤེས་བཞིན་དུ་འཇུག་པ་དང་། སྒོ་གསུམ་དགེ་བ་
ལ་མི་རྩོལ་བའི་ལེ་ལོ་དང་། རང་གི་ཡོ་བྱད་ལ་སེམས་འཁུམས་ནས་ཕང་བའི་སེར་
སྣ་དང་། སེམས་མི་དྲང་བས་སྒོ་གསུམ་གྱི་སྤྱོད་པ་བཅོས་མའམ་དུལ་བར་སྟོན་པའི་
གཡོ་དང་། རང་གི་ལུས་དང་ཡོ་བྱད་ཕུན་སུམ་ཚོགས་ནས་སེམས་གང་བའི་རྒྱགས་
པ་དང་། བྲེ་སྲང་སོགས་ཀྱིས་གཞན་གྱི་མགོ་བསྐོར་བའམ་བསླུ་བའི་སྒྱུ་དང་། འདོད་
པའི་ཡུལ་ལ་སེམས་འཕྲོ་བའི་རྒོད་པ་དང་། དོན་ལྡན་གྱི་ལས་མ་ཡིན་པ་ལ་སྒོ་གསུམ་
གཡེང་པ་དང་། རང་ལ་གནོད་པར་བྱེད་པ་ལ་ཁོང་ཁྲོ་བ་དང་། སྔར་གནོད་པ་བྱས་
པ་འམ། འཐབ་མོ་སྔོན་སོང་ལ་ཞེ་བརྣག་པའི་འཁོན་འཛིན་དང་། སྟབས་གཅིག་ཏུ་
གནས་པའི་སེམས་ཅན་ལ་བརྩེ་བ་མེད་པར་དངོས་སུ་ཐོ་འཚམ་པའི་འཚེ་བ་དང་།
གནོད་བྱེད་དམ་རང་གིས་མི་འདོད་པའི་ཡུལ་ལ་ཚིག་རྩུབ་སློང་བའི་འཚིགས་པ་དང་།
གཞན་གྱི་ཕུན་ཚོགས་རང་བློར་མི་ཤོང་ཞིང་སེམས་འཁྲུགས་པའི་ཕྲག་དོག་དང་།
ལུས་ངག་གི་སྤྱོད་པ་ལ་ཟོན་མེད་པའི་དོམ་ཆོལ་གྱི་བག་མེད་པ་དང་། ཁ་ན་མ་ཐོ་བའི་
ཉེས་སྤྱོད་རང་གིས་རང་ལ་མི་འཛེམ་པའི་ངོ་ཚ་མེད་པ་དང་། ཉེས་པའི་སྤྱོད་པ་ལ་
འཇུག་པར་གཞན་ལ་མི་འཛེམ་པའི་ཁྲེལ་མེད་པ་དང་། རང་གིས་ཉེས་པ་སྦེད་པའི་
བདག་སྐྱོན་འཆབ་པའོ། །དེ་དག་ལས་གཉིད་ནི་གཞན་འགྱུར་གྱི་སེམས་འབྱུང་ཡིན་
ཀྱང་དགེ་བ་ལ་བར་ཆོད་བྱེད་པས་སྤང་བྱ་ཡིན་ལ། འདི་རྨོངས་པའང་ཡིན་ནོ། །ཕྲག་
དོག་ནི། ཁམས་བརྒྱད་དམ་མདོ་སོགས་ལས་ཉོན་མོངས་དུག་ལྔའི་གྲངས་སུ་རྣམ་པར་



179
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བཞག་ཀྱང་། སྡོང་པོ་རབ་དབྱེ་དང་། མངོན་པ་ནས་ཞེ་སྡང་གི་ཆར་གཏོགས་པས་ཉེ་
ཉོན་དུ་འཇོག་པའོ།།
གཉིས་པ་དུག་གསུམ་གང་གི་ཆར་གཏོགས་པ་ནི། དང་པོ་ལྔ་ནི་གཏི་མུག་
ཆ་ཡིན་ལ། །དྲུག་ནས་བཅུ་གཉིས་བར་ནི་འདོད་ཆགས་ཆ། །དེ་ནས་བཅུ་དྲུག་ཞེ་
སྡང་ལྷག་མ་བཞི། །སྐྱེ་བའི་གྲོགས་དང་སྐྱེ་བ་འདོར་མ་བྱེད། །ཅེས་པ། དང་པོ་གཉིད་
རྨུགས་དང་མ་དད་པ་དང་བརྗེད་ངས་དང་མི་ཤེས་བཞིན་དུ་འཇུག་པ་དང་ལྔ་ནི་གཏི་
མུག་ཆ་ཡིན་ཏེ། དོན་ཅི་ལྟ་བ་བཞིན་དུ་གསལ་བར་རྟོགས་མི་ནུས་པའི་རིགས་ཡིན་
པའི་ཕྱིར་རོ། །དྲུག་པ་ལེ་ལོ་ནས་བཅུ་གཉིས་བར་ནི་འདོད་ཆགས་ཀྱི་ཆར་གཏོགས་
ཏེ་འདོད་ཡོན་ལ་སེམས་འཕྲོ་ཞིང་ཆགས་པའི་རིགས་ཡིན་པའི་ཕྱིར་རོ། །དེ་ནས་ཁྲོ་
བ་ནས་བཅུ་དྲུག་གི་བར་ཚིགས་པ་དང་ཕྲག་དོག་སོགས་ཞེ་སྡང་གི་ཆ་སྟེ། གཞན་ལ་
སྡང་སེམས་ཀྱི་རིགས་ཡིན་པའི་ཕྱིར་རོ། །ལྷག་མ་བག་མེད་ནས་བདག་སྐྱོན་འཆབ་
པའི་བར་བཞི་ནི། ཉོན་མོངས་གསར་དུ་སྐྱེ་བའི་གྲོགས་དང་། སྔར་སྐྱེས་པ་འདོར་བར་
མི་བྱེད་པའོ།།
གསུམ་པ་ཉོན་མོངས་དེ་དག་གིས་ཉེས་པ་བསྐྱེད་པ་ལ་གཉིས། སྡུག་བསྔལ་
བསྐྱེད་པ་དང་། ཁྱད་པར་འཁོར་བ་འགྲུབ་པའོ། །དང་པོ་ནི། རང་གི་སེམས་ལས་བྱུང་
བའི་ཉོན་མོངས་འདིས། །དགེ་ལེགས་ཡོན་ཏན་ཐམས་ཅད་གཅོད་བྱེད་ཅིང་། །རྟག་
ཏུ་སྡུག་བསྔལ་ཀུན་ལ་བྲན་ལྟར་བུ། །རང་དབང་མེད་པར་ཡུན་རིང་འཁོལ་བྱེད་
ཡིན། །ཞེས་པ། སེམས་ནི་དགྲ་དང་དགྲ་ཆེན་ཏེ། སེམས་ལས་གཞན་པའི་དགྲ་མེད་
དོ། །གཙུབ་ཤིང་རང་གིས་རང་བསྲེག་ལྟར། །སེམས་ནི་རང་གི་སེམས་ཀྱིས་བསྲེགས། །



180
ཅwསe
སྒོ་བཞི་མཛོད་ལྔའི་ཡང་བཅུད།
ཞེས་དང་། བདག་གི་སེམས་ལ་གནས་བཞིན་དུ། །དགའ་མགུ་བདག་ལ་གནོད་པ་
བྱེད། །ཅེས་པ་ལྟར། རང་གི་སེམས་ལས་བྱུང་བའི་ཉོན་མོངས་འདི་རྣམས་ཀྱིས་ནི།
རང་གི་དགེ་ལེགས་དང་ཡོན་ཏན་ཐམས་ཅད་གཅོད་པར་བྱེད་དེ། བསྐལ་པ་སྟོང་དུ་
བསགས་པ་ཡི། །སྦྱིན་དང་བདེར་གཤེགས་མཆོད་ལ་སོགས། །ལེགས་སྤྱོད་གང་ཡོད་
ཐམས་ཅད་ཀྱང་། །ཁོང་ཁྲོ་གཅིག་གིས་ངེས་པར་འཇོམ། །ཞེས་དང་། རྒོད་དང་འགྱོད་
དང་སེམས་ནི་རྨུགས་པ་དང་། །གཉིད་དང་འདོད་ལ་འདུན་དང་ཐེ་ཚོམ་ཏེ། །སྒྲིབ་པ་
ལྔ་པོ་འདི་དག་དགེ་བའི་ནོར། །འཕྲོག་པ་ཆོམ་རྐུན་ལག་པར་རིག་པར་མཛོད། །ཅེས་
སོ། །ཉོན་མོངས་པ་འདི་རྣམས་ཀྱིས་ཕར་ཕྱིན་དྲུག་གི་དགེ་བའི་མིང་ཡང་སྟོར་བར་
བྱེད་དེ། འདི་ལྟར་སྦྱིན་པའི་བར་ཆོད་སྒྱུ་དང་སེར་སྣ་དང་། ཚུལ་ཁྲིམས་ལ་གནོད་
པར་བྱེད་པ་གཡོ་རྒྱགས་པ་ངོ་ཚ་མེད་དང་ཁྲེལ་མེད་བག་མེད་བདག་སྐྱོན་འཚབ་
པ་དང་། བཟོད་པ་ལ་གནོད་པ་ཁྲོ་འཁོན་འཚེ་འཚིག་ཕྲག་དོག་དང་། བརྩོན་འགྲུས་
ཀྱི་བར་ཆོད་མ་དད་ལེ་ལོ་གཡེང་བ། བསམ་གཏན་ལ་གནོད་པ་རྨུགས་པ་དང་རྒོད་
པ། ཤེས་རབ་ལ་གནོད་པ་བརྗེད་ངེས་དང་ཤེས་བཞིན་མ་ཡིན་པ་ལ་འཇུག་པ་སྟེ།
སློབ་དཔོན་རང་གྲོལ་གྱི་ཀུན་ལས་བཏུས་ལས་གསུངས་པ་ལྟར་རོ། །གཞན་ཡང་ཉོན་
མོངས་འདི་དག་སྐྱེས་པ་ན། བག་ལ་ཉལ་བརྟན་པར་བྱེད་པ་དང་། རང་གིས་རིགས་
མཐུན་གྱི་ཉོན་མོངས་པ་མི་འཆད་པར་བྱེད་པ་དང་། དགེ་བ་དང་ལོངས་སྤྱོད་ཉམས་
པར་བྱེད་པ་དང་། མི་སྙན་པ་འཕེལ་བ་དང་། ལྷ་དང་སྲུང་མ་དམ་པ་དག་གིས་སྨོད་
པར་གྱུར་པ་དང་། ཡིད་དགའ་བ་མེད་ཅིང་མི་བདེ་བ་མྱོང་བ་སོགས་ཤིན་ཏུ་མང་
བར་གསུངས་སོ། །ཞེ་སྡང་སྲེད་སོགས་དགྲ་རྣམས་ལ། །ཡན་ལག་ལ་སོགས་ཡོད་མིན་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
181
181
ཞིང་། །དཔའ་འཛངས་ཡིན་ཡང་ཅི་ཞིག་ལྟར། །དེ་དག་གིས་བདག་བྲན་བཞིན་བྱས། །
ཞེས་པ་ལྟར་རྟག་ཏུ་འཁོར་བའི་སྡུག་བསྔལ་ཀུན་ལ་རེ་མོས་སུ་རང་དབང་མེད་པར་ ་
བྲན་ལྟར་དུ་ཡུན་རིང་པོ་ཐར་པ་མ་ཐོབ་ཀྱི་བར་དུ་བཀོལ་བར་བྱེད་པ་ཡིན་ནོ།།
གཉིས་པ་ནི། ཉོན་མོངས་མེད་ན་སྔར་བསགས་ལས་ཡོད་ཀྱང་། །འཁོར་བ་མི་
བསྐྱེད་གསར་དུ་འང་མི་བསགས་ཏེ། །སྲེད་པ་མེད་ན་ཡང་སྲིད་མི་འགྲུབ་ཕྱིར། །ཡོད་
ན་སྡུག་བསྔལ་རྒྱུ་ནི་ཉེ་བར་བསགས། །ཞེས་པ། འཁོར་བ་འགྲུབ་པའི་རྒྱུ་ལས་དང་
ཉོན་མོངས་པ་གཉིས་དགོས་ཀྱང་ཉོན་མོངས་གཙོ་བོ་ཡིན་ཏེ་ཉོན་མོངས་མེད་ན་སྔར་
བསགས་ཀྱི་ལས་གྲངས་ལས་འདས་པ་ཡོད་ཀྱང་འབྲས་བུ་འཁོར་བ་མི་སྨིན་ཏེ། ལས་
ལ་ལྷན་ཅིག་བྱེད་པའི་ཆ་རྐྱེན་མེད་པའི་ཕྱིར། དཔེར་ན་བརླན་དང་ས་ལ་སོགས་པའི་
ལྷན་ཅིག་བྱེད་པའི་ཆ་རྐྱེན་དང་བྲལ་བས་ས་བོན་གྱིས་འབྲས་བུ་མྱུ་གུ་སྨིན་མི་ནུས་
པ་བཞིན་ནོ། །རིག་གཞུང་ལས། སྲིད་པའི་སྲེད་ལས་རྣམ་བརྒལ་བའི། །ལས་གཞན་
འཕེན་ནུས་མ་ཡིན་ཏེ། །ལྷན་ཅིག་བྱེད་པ་ཟད་ཕྱིར་རོ། །ཞེས་གསུངས་པ་ལྟར་རོ། །
ཉོན་མོངས་མེད་ནི་འཁོར་བ་འགྲུབ་བྱེད་ཀྱི་ལས་གསར་དུ་མི་བསགས་ཏེ། བདེན་པ་
མངོན་སུམ་དུ་མཐོང་བའི་འཕགས་པ་རྒྱུན་ཞུགས་ཡན་ཆད་ཀྱི་འཁོར་བར་སྐྱེ་བའི་
ལས་མི་བསགས་པར་བཤད་པའི་ཕྱིར་དང་། བདག་འཛིན་གྱི་ཉོན་མོངས་དང་བྲལ་
ན་སྲེད་པ་མེད་ལ། དེ་མེད་ན་ཡང་སྲིད་ཀྱིས་འཁོར་བ་མི་འགྲུབ་པའི་ཕྱིར་རོ། །དེས་
ན་འཁོར་བར་འཕེན་བྱེད་ཀྱི་ལས་གསོག་པ་པོ་ནི་སྦྱོར་ལམ་བོན་མཆོག་ལ་གནས་པ་
མན་ཆད་ཀྱི་སོ་སྐྱེ་རྣམས་ཡིན་ནོ། །ཉོན་མོངས་ཡོད་ན་སྡུག་བསྔལ་གྱི་རྒྱུ་ལས་སྔར་
བསགས་པ་མེད་ཀྱང་དེ་མ་ཐག་གསར་དུ་ཉེ་བར་བསགས་ནས་ཕུང་པོ་ཕྱི་མ་ལེན་



182
སྒོ་བཞི་མཛོད་ལྔའི་ཡང་བཅུད།
པར་བྱེད་དོ། །དེས་ན་ཉོན་མོངས་དེ་དག་གི་རྒྱུ་མཚན་ལེགས་པ་ཤེས་པར་བྱས་ལ་སྤང་
བ་གལ་ཆེ་ལ། ཁྱད་པར་ཉོན་མོངས་ཐམས་ཅད་ཀྱི་རྩ་བ་བདག་འཛིན་ལ་ཐུག་པ་དང་།
དབུ་མ་ལ་སོགས་ངེས་དོན་གྱི་གསུང་རབ་ལ་བརྟེན་ནས་བདག་མེད་རྟོགས་པའི་ཤེས་
རབ་བསྐྱེད་ནས་བསྒོམ་པར་བྱའོ།། །
བཞི་པ་ཉོན་མོངས་སྤང་ཚུལ་ལ་བཞི་ལས། ཉེས་དམིགས་བསམ་པ། དངོས་
གཉེན་བསྟེན་པ། འགྲན་པའི་དཔེ། རང་གྲོལ་གྱི་ཚུལ་ལོ། །དང་པོ་ནི། དེ་བས་
འཇིགས་དང་སྡུག་བསྔལ་ཀུན་འབྱུང་བས། །དུག་མཚོན་མེ་དང་པང་གི་སྦྲུལ་ལྟར་
བུ། །སོ་སོའི་ཉེས་དམིགས་རིག་པར་བྱས་ནས་ནི། །མྱུར་དུ་སྤང་ཞིང་སྐྱེ་བའི་གོ་སྐབས་
དགག །ཅེས་པ། ཉོན་མོངས་དེ་དག་གི་ཉེས་དམིགས་ནི། འཁོར་བའི་གནས་སུ་སྟག་
གླང་པོ་ཆེ་དང་དུག་སྦྲུལ་ལ་སོགས་ཀྱི་འཇིགས་པ་དང་། རོ་ལང་དང་སྲིན་པོ་ལ་
སོགས་པའི་མི་མ་ཡིན་གྱི་འཇིགས་པ་དང་། མེ་ཆུ་ལ་སོགས་འབྱུང་བས་འཇིགས་པ་
དང་། ངན་སོང་གསུམ་གྱི་སྡུག་བསྔལ་གྱི་འབྱུང་བའི་གནས་ནི་རང་གི་སེམས་ལས་
བྱུང་བའི་ཉོན་མོངས་པ་ཡིན་ཏེ། འདི་ལྟར་འཇིགས་པ་ཐམས་ཅད་དང༌། སྡུག་བསྔལ་
དཔག་ཏུ་མེད་པ་ཡང་། སེམས་ལས་བྱུང་བ་ཡིན་ནོ། །ཞེས་ཡང་དག་གསུང་པ་ཉིད་
ཀྱིས་གསུངས། ཞེས་གསུངས་པས། ཉོན་མོངས་པ་རྣམས་ཀྱི་འཁོར་བའི་གནས་སུ་
རང་ཉིད་ཡང་ཡང་མནར་བ་དང་གསོད་པར་བྱེད་པ་དུག་དང་མཚོན་ལྟར་བུ་ཤེས་
པར་བྱས་ལ། རང་བསྲེག་པའི་མེ་འབར་བའམ་སྦྲུལ་གདུག་པ་ཅན་པང་དུ་བྱུང་ན་
དེ་མྱུར་དུ་བསད་པའམ་སྤངས་པའི་ཐབས་ལ་འཇུག་པ་ལྟར། ཞེ་སྡང་ལ་སོགས་པའི་
ཉོན་མོངས་རྣམས་ནི་སྐྱེས་པའི་ཚེ་སོ་སོའི་ཉེས་དམིགས་གོང་དུ་བསྟན་པ་དང་འཆད་



183
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
པར་འགྱུར་བ་ལྟར་རིག་པར་བྱས་ནས་མྱུར་དུ་སྤང་ཞིང་གསར་དུ་སྐྱེ་བའི་གོ་སྐབས་
དགག་པར་བྱའོ།།
གཉིས་པ་གཉེན་པོ་བསྟེན་པ་ལ་གཉིས། མདོ་བསྟན་དང་རྒྱས་བཤད་དོ། །དང་པོ་
ནི། གསལ་བའི་སྒྲོན་མེས་མུན་པའི་ཚོགས་འཇོམས་བཞིན། །ཡེ་ཤེས་ལྔ་ཡིས་དུག་ལྔ་
འཇོམས་བྱེད་དེ། །ཞེས་པ། དཔེར་ན་གསལ་བའི་སྒྲོན་མེས་མུན་པའི་ཚོགས་འཇོམས་པ་
བཞིན་དུ་གཉེན་པོ་ཡེ་ཤེས་ལྔ་ལ་བརྟེན་ནས་དུག་ལྔ་འཇོམས་པར་བྱེད་པའོ།།
གཉིས་པ་རྒྱས་བཤད་ནི། གཏི་མུག་ལ་སོགས་པའི་དུག་ལྔའི་གཉེར་པོར་ཡེ་
ཤེས་ལྔ་བསྐྱེད་པ་ཡིན་པས་ན། ཉི་མ་ལྟ་བུའི་ཤེས་རིག་ཡེ་ཤེས་བསྐྱེད། །བདེན་གཉིས་
ཟུང་འབྲེལ་འཕྲུལ་ངག་བོན་ལ་སྤྱད། །ཅེས་པ། གཏི་མུག་མུན་པ་ལྟ་བུས་བླང་དོར་
གསལ་བར་མི་ཤེས་པའི་གཉེན་པོ་ནི། མུན་པ་གསལ་བྱེད་ཉི་མ་ལྟ་བུའི་ཤེས་རིག་
བསྐྱེད་དེ། དེ་ཡང་དྲང་དོན་གྱི་གསུང་རབ་ལ་བརྟེན་པའི་ཐོས་བསམ་བྱས་ལ་ཕུང་
པོ་ལྔ་ཁམས་བཅོ་བརྒྱད་རྟེན་འབྲེལ་བཅུ་གཉིས་ལ་སོགས་ཀུན་རྫོབ་ཀྱི་བདེན་པའི་
ཚིག་དང་རྣམ་གྲངས་བྱེད་ལས་ལ་སོགས་པ་མ་ནོར་བར་ཁུང་དུ་ཆུད་པར་བྱས་ཏེ་
ཇི་སྙེད་པའི་དོན་ལ་མཁས་པ། ངེས་དོན་གྱི་གསུང་རབ་ལ་བརྟེན་པའི་ཐོས་བསམ་
བྱས་ཏེ་བོན་ཐམས་ཅད་ཀྱི་རང་བཞིན་ངོ་བོ་ཉིད་ཀྱི་གནས་ལུགས་ནི། དོན་དམ་པར་
སྤྲོས་པའི་མཚན་མ་དང་བྲལ་བ་ཅིར་ཡང་མ་གྲུབ་པ་ཁུང་དུ་ཆུད་པའི་ཇི་ལྟའི་དོན་
ལ་མཁས་པར་བྱས་ན་བདེན་གཉིས་ཟུང་དུ་འབྲེལ་བའི་གཡུང་དྲུང་གི་བོན་ལ་སྤྱད་
པ་ཡིན་པས། གཏི་མུག་འཇོམ་པ་ཡིན་ནོ། །འདོད་ཆགས་ཀྱི་གཉེན་པོ་ནི། འཁྱག་
པ་དབང་ཐེབས་མཁའ་ལ་ཆར་འབབ་ལྟར། །ཆགས་མེད་སྦྱིན་བཏང་དཀའ་བ་ཐུབ་



184
སྒོ་བཞི་མཛོད་ལྔའི་ཡང་བཅུད།
པར་བསྲུང་། །ཞེས་པ། ནང་སེམས་ཅན་ལ་ཆགས་པའི་གཉེན་པོ་ནི། ཆུ་འཁྱག་པའི་
དབང་ལ་ཐེབས་ན་གང་དགར་མི་ཉན་པ་བཞིན་དུ། དམ་བཅས་པའི་མཚམས་ལས་
མི་འདའ་པའི་དཀའ་བ་ཐུབ་པའི་ཚུལ་ཁྲིམས་བསྲུང་བར་བྱའོ། །ཕྱི་ལོངས་སྤྱོད་ལ་
ཆགས་པའི་གཉེན་པོ་ནི། རང་གི་ལོངས་སྤྱོད་ཟས་ནོར་ལ་ཡོངས་སུ་འཛིན་པའི་ཉེས་
དམིགས་དང་མི་གཏོང་བའི་ཕན་ཡོན་དྲན་པའི་སྒོ་ནས་ཆགས་པ་མེད་པར་བྱས་ལ་
ནམ་མཁའ་ལས་ཆར་བབས་པ་ལྟར་ལན་དང་རྣམ་སྨིན་ལ་ཡང་རེ་བ་མེད་པའི་སྦྱིན་
པ་གཏོང་བར་བྱའོ། །ཞེ་སྡང་གི་གཉེན་པོ་ནི། བུ་གཅིག་པོ་ལ་མ་ཡིས་བརྩེ་གདུངས་
ལྟར། །བྱམས་དང་སྙིང་རྗེ་སེམས་ཅན་ཀུན་ལ་བྱ། །ཞེས་པ། རང་གིས་སྐྱེ་བ་བླང་པ་
གྲངས་མང་བའི་སྟོབས་ཀྱིས་སེམས་ཅན་ཐམས་ཅད་ཀྱང་དྲིན་ཅན་གྱི་ཕ་མར་མ་གྱུར་
པ་མེད་པའི་བུ་གཅིག་པོ་ལ་མས་བརྩེ་གདུང་ཇི་ལྟར་བྱས་པ་ལྟར་བདེ་བ་དང་འཕྲད་
འདོད་ཀྱི་བྱམས་པ་དང་། སྡུག་བསྔལ་དང་བྲལ་འདོད་ཀྱི་སྙིང་རྗེ་སེམས་ཅན་ཐམས་
ཅད་ལ་ཕྱོགས་རིས་མེད་པར་ཀུན་ལ་ཁྱད་མེད་དུ་བྱའོ། །ང་རྒྱལ་གྱི་གཉེན་པོ་ནི། སྒོ་
གསུམ་དུལ་བ་ཞི་དེས་མར་ཁུ་བཞིན། །མཉམ་པའི་སེམས་ཀྱི་ང་མེད་ཞི་བར་བྱ། །ཞེས་
པ། སྒོ་གསུམ་ཏེ་ལུས་ངག་ཡིད་གསུམ་རྒྱགས་པས་དྲེགས་པ་མེད་པའི་སྤྱོད་པ་དུལ་
བ་དང་ཞི་དེས་པ་སྟེ། དཔེར་ན་ཁོང་ཁེང་གི་རུས་པ་སྲ་བ་མེད་པ་མར་ཁུ་བཞིན་དུ་
སེམས་ཅན་གང་དམན་པ་རྣམས་དང་། སྐྱེ་རྒ་ན་འཆི་བཞི་ལ་སོགས་པའི་སྡུག་བསྔལ་
རྣམས་ལས་རང་དབང་མེད་པར་ལས་ཀྱི་དབང་གིས་མཉམ་དུ་འཇུག་དགོས་པར་
མཚུངས་པ་བཞིན་དུ་ཡིན་ན་གང་གི་སྒོ་ནས་ང་རྒྱལ་བྱེད་སྙམ་པའི་སེམས་ཀྱིས་ང་
རྒྱལ་མེད་པར་ཞི་དུལ་བརྟེན་པར་བྱའོ། །གཞན་ཡང་ང་རྒྱལ་གང་ལ་སྐྱེ་བའི་གཞིའི་
ག་ཝས་ལ
ན



185
མངག
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཡོན་ཏན་དེ་ཉིད་རང་ལས་ཁྱད་ལྡན་གྱི་གོང་མ་རྣམས་ལ་བསམ་ནས་དམན་སེམས་
བསྐྱེད་པ་དང་། ང་རྒྱལ་གྱི་ཚེ་འདིར་ཡོན་ཏན་སྐྱེ་བའི་གེགས་བྱེད་ཅིང་ཕྱི་མ་ཡང་
བྲན་གཡོག་སོགས་དམན་པའི་ལུས་སུ་སྐྱེ་བར་བྱེད་པའི་ཕྱིར་སྤང་པར་བྱའོ། །འཕྲག་
དོག་གི་གཉེན་པོ་ནི། མཁའ་ལ་མདུང་བསྐོར་བཞིན་དུ་ཡངས་པ་ཡིས། །རང་བས་
་གཞན་ལ་བསྟོད་ཅིང་བཟང་སེམས་བསྐྱེད། །ཅེས་པ། མཁའ་ལ་གདུང་སོགས་ཀྱི་རྫས་
ཇི་ལྟར་བསྐོར་ཡང་མི་ཤོང་པ་དང་ཐོག་རྡུག་མེད་པ་བཞིན་དུ། རང་གི་བློ་ཡང་ཡངས་
པར་བྱས་ལ་རང་དང་ཡོན་ཏན་མཉམ་པའམ་དམན་ནའང་། རང་བས་གཞན་གྱིས་
དེ་ལ་བསྟོད་ཅིང་ཡིད་རང་པར་བྱའོ། །གཞན་ལ་ཕྲག་དོག་བྱས་པས་རང་གི་ཡོན་ཏན་
སོགས་གསར་དུ་སྐྱེ་བ་ལ་མི་ཕན་ཞིང་སྔར་ཡོད་ཉམས་ལ་གཞན་དག་གི་ཡོན་ཏན་
སོགས་ཉམས་པ་ལ་ཡང་མི་གནོད་དེ་བདུད་ཀྱི་ཕྲག་དོག་གིས་རང་གི་མྱ་ངན་སློང་
བ་དང་འདྲའོ། །གཞན་སེམས་ཅན་ཐམས་ཅད་ཕ་མ་དྲིན་ཅན་ཡིན་པས་སངས་རྒྱས་
ཀྱང་ཐོབ་པར་འདོད་ན་དམན་པའི་བསྙེན་བཀུར་དང་ཡོན་ཏན་ཅུང་ཟད་ལྡན་པ་དག་
ལ་མི་བཟོད་པའི་ཕྲག་དོག་བྱེད་པ་ནི་རང་ཚུལ་ཤིན་ཏུ་ངན་པ་ཁྲེལ་བའི་གནས་སོ་
སྙམ་དུ་བསམ་ལ་སྤངས་བར་བྱའོ།།
གསུམ་པ་འགྲན་པའི་དཔེ་ནི། ཚད་པའི་ནད་དང་ག་བུར་སྨན་བཞིན་དུ། །
སྟོབས་འགྲན་ལམ་པས་གཉེན་པོ་དྲག་ཏུ་བསྟེན། །ཞེས་པ། དཔེར་ན་ཚད་པ་ལ་སོགས་
ནད་ཚབ་པོ་ཆེས་ཡུན་རིང་བར་བཏབས་པ་ལ་ག་པུར་སོགས་ཀྱི་སྨན་ཐུན་ཆུང་ཞིང་
ལན་འགའ་རེས་ནད་སེལ་མི་ནུས་པ་ལྟར། ཆགས་སོགས་ཀྱི་ཉོན་མོངས་པ་དྲག་པོའི་
ཡུན་རིང་པོ་ཐོག་མ་མེད་པ་ནས་བཏབས་པའི་གོམས་པ་ཤིན་ཏུ་ཆེ་བ་ལ་གཉེན་པོ་



186
སྒོ་བཞི་མཛོད་ལྔའི་ཡང་བཅུད།
དྲན་ཙམ་ལན་འགའ་རེས་འཇོམ་མི་ནུས་པས། ལམ་པ་པོས་ཉོན་མོངས་ཀྱི་སྟོབས་ལ་
འགྲན་ཞིང་དེ་འཇོམས་ནུས་ཀྱི་གཉེན་པོ་ཤུགས་དྲག་རྒྱུན་རིང་བར་བསྟེན་པར་བྱའོ།
བཞི་པ་ཉོན་མོངས་རང་གྲོལ་གྱི་ཚུལ་ལ་མདོར་རྒྱུས་གཉིས་ལས། དང་པོ་
མདོར་བསྟན་ནི། ཡང་ན་དུག་ལྔ་རང་གྲོལ་སྦྲུལ་མདུད་བཞིན། །ཞེས་པ། ཡང་ན་སྦྲུལ་
གྱི་མདུད་པ་དེ་གཞན་གྱིས་བཀྲོལ་མི་དགོས་པ་བཞིན་དུ། ཉོན་མོངས་དུག་ལྔ་སྐྱེ་བའི་
ཚེ་དེའི་ངོ་བོ་ལ་བརྟག་པས་ཅིར་ཡང་མ་གྲུབ་པར་མཐོང་པས་རང་སྟོང་རང་གྲོལ་ལ་
འགྲོ་ཞེས་བྱ་བ་སྟེ། གཉེན་པོ་གཞན་མི་དགོས་སོ།། །
གཉིས་པ་རྒྱས་བཤད་ལ་བཞི་ལས། དང་པོ་འབྱུང་ལུགས་ཁུངས་ཀྱི་གནད་ནི།
ཉོན་མོངས་སེམས་ལས་བྱུང་བས་སེམས་ཉིད་ནི། །སྐྱེ་མེད་ཡིན་ཕྱིར་དེ་ཡང་དེ་བཞིན་
ནོ། །རྩ་བ་ཡལ་ག་ལ་སོགས་ཙན་དན་བཞིན། ཞེས་པ། སེམས་ལས་བྱུང་བའི་ཉོན་
མོངས་པ་ནི་སྐྱེ་བ་མེད་པར་རྟོགས་དགོས་ཏེ། དོན་དམ་པར་འབྱུང་གནས་ཀྱི་སེམས་
ཉིད་ལ་སྐྱེ་བ་མེད་པའི་ཕྱིར་རོ། །དེས་ན་འབྱུང་བའི་སེམས་དང་བྱུང་བའི་ཉོན་མོངས་
གཉིས་ཀ་ཡང་རྨི་ལམ་གྱི་མེ་དུ་བཞིན་ནོ། །ཡང་ན་རྩ་བ་ཙན་དན་ཡིན་ན་དེ་ལས་
བྱུང་བའི་སྡོང་པོ་ཡལ་ག་སོགས་ཀྱང་ཙན་དན་ཡིན་པ་བཞིན་ནོ།།
གཉིས་པ་ངོ་བོ་སྟོང་ལུགས་ཀྱི་གནད་ནི། ཉོན་མོངས་སྐྱེ་དུས་བརྟག་པས་མ་
གྲུབ་པ། །བཙལ་བས་མ་རྙེད་ཁང་སྟོང་རྐུན་མ་འདྲ། །ཞེས་པ། ཉོན་མོངས་གང་ཡིན་
སྐྱེ་བའི་དུས་སུ་དེའི་ངོ་བོ་ལ་བརྟག་པས་རང་བཞིན་ཅིར་ཡང་མ་གྲུབ་པ། དབྱིབས་ཁ་
དོག་ལ་སོགས་པའི་མཚན་མ་ཅི་ལྟར་བཙལ་ཡང་མ་རྙེད་པས། དཔེར་ན་ཁང་སྟོང་ལ་
རྐུན་མས་ཅི་ཡང་མ་རྙེད་པ་དང་འདྲའོ།།



སུམ་བརྒྱ་པའི་འགྲེལ་ཉི་ཀ་གསལ་བའི་སྒྲོན་མེ། ། 187
གསུམ་པ་གནས་ལུགས་རང་བཞིན་གྱི་གནད་ནི། བོན་ཉིད་ཁྱབ་བདལ་ཡོངས་
སུ་རྒྱ་མ་ཆད། །ཀུན་ལ་ཁྱབ་པས་དུག་ལྔ་དེ་བཞིན་ཏེ། །གལ་ཏེ་མིན་ན་རྒྱ་ཆད་རིས་
ཆད་འགྱུར། །ཞེས་པ། བོན་ཐམས་ཅད་རང་གི་ངོ་བོས་སྟོང་བའི་བོན་ཉིད་ཁྱབ་བདལ་
གྱི་ཕྱི་ནང་སྣོད་བཅུད་འཁོར་འདས་ཡོངས་ལ་ཕྱོགས་དང་རིས་སུ་རྒྱ་མ་ཆད་པར་
ཀུན་ལ་ཁྱབ་པས་དུག་ལྔ་ལའང་དེ་བཞིན་ཁྱབ་པ་ཡིན་ལ། གལ་ཏེ་བོན་ཉིད་དུག་
ལྔ་ལ་ཁྱབ་པ་མ་ཡིན་ན། བོན་ཉིད་ཀྱང་རྒྱ་ཆད་དུ་འགྱུར་བས་དུག་ལྔ་ལ་ཡང་བོན་
ཉིད་ཀྱིས་མ་ཁྱབ་པའི་རིགས་ཆེད་རང་བཞིན་གྱི་རྫས་གྲུབ་ཀྱི་དངོས་པོར་འགྱུར་བ་
ལས་དེ་ཡང་མི་རིགས་ཏེ། གཟུགས་ནས་རྣམ་མཁྱེན་གྱི་བར་གྱི་བོན་རྣམས་སྒྱུ་མ་ལྟ་
བུ་སྟེ། ཞེས་སོགས་དང་། དེ་བཞིན་དུ་གཟུགས་ལ་རང་བཞིན་མེད་དེ། ཞེས་སོགས་
དང་། བོན་གྱི་རྣམས་གྲངས་མི་དམིགས། ཞེས་སོགས་དང་། བོན་ཐམས་ཅད་སྟོང་པ་
ཉིད། ཅེས་བོན་ཐམས་ཅད་རང་གིས་ངོ་བོ་སྟོང་པ་སྟོན་པའི་ལུང་དུ་མས་གསལ་ལོ། །
ཏིལ་ལ་ཏིལ་གྱི་མར་གྱིས་ཁྱབ་པ་བཞིན། །གང་ཡོད་དེ་ན་དེ་ཡི་མཚན་ཉིད་ཡོད། །
མཚན་ཉིད་སྤྲོས་པའི་མཚན་མ་རྣམས་དང་བྲལ། །དེ་ཕྱིར་དུག་ལྔ་སྤྲོས་མེད་ཡེ་ནས་
ཡིན། །ཞེས་པ། དཔེར་ན་ཏིལ་ལ་ཏིལ་མར་གྱིས་ཁྱབ་པ་བཞིན་དུ། བོན་ཅན་མཚན་
མ་གང་ཡོད་པ་དེ་ན། དེའི་རང་གི་ངོ་བོས་སྟོང་པའི་བོན་ཉིད་ཀྱི་ཁྱབ་པར་ཡོད་ལ།
བོན་ཉིད་ཀྱི་མཚན་ཉིད་ནི། ཡོད་མེད་དང་སྐྱེ་འགག་ལ་སོགས་པའི་སྤྲོས་པ་ཐམས་
ཅད་དང་བྲལ་བའོ། །སྤྲོས་པ་དང་བྲལ་བའི་མཚན་ཉིད་ཅན་གྱི་བོན་ཉིད་ཀྱིས་ཁྱབ་པ་
དེའི་ཕྱིར། དུག་ལྔ་ཡང་སྤྲོས་པ་མེད་པ་ཡེ་ཐོག་མེད་ནས་ཡིན་ནོ། །འོ་ན་ཉོན་མོངས་
དུག་ལྔ་དེ་མཚན་མེད་ཀྱི་སྤྲོས་བྲལ་ཡིན་ན། གོང་དུ་ངོ་བོ་དང་དབྱེ་བ་བྱེད་ལས་དང་



188
སྒོ་བཞི་མཛོད་ལྔའི་ཡང་བཅུད།
འབྲས་བུ་སོགས་བསྟན་པ་དང་། དེ་འཇོམ་བྱེད་ཀྱི་ཡེ་ཤེས་ལྔ་སོགས་བསྟན་པ་ཅི་ཞེ་
ན། དེ་དག་རང་གི་མཚན་ཉིད་ཀྱིས་གྲུབ་ནས་སྟོན་པ་མ་ཡིན་ཀྱང་། ཚུལ་བཞིན་མ་
ཡིན་པ་ཡིད་ལ་བྱེད་པའི་རྣམ་རྟོག་ལས་གློ་བུར་དུ་འཁྲུལ་ཙམ་ལས་གྲུབ་པ་སྟེ། དཔེར་
ན་མིག་ནད་ཅན་གྱི་མིག་ཡོར་སངས་པ་བཞིན་ཏེ། རླུང་མཁྲིས་ལ་སོགས་པས་མིག་
བསླད་པའི་ཡུལ་དུ་ནམ་མཁའ་ལ་མིག་ཡོར་དང་སྐྲ་ཤད་སོགས་སྣང་ཡང་རང་གིས་ངོ་
བོ་བདེན་པར་གྲུབ་སྟེ་སྣང་བ་མ་ཡིན་ལ། ཕྱིས་མིག་སྐྱོན་དག་ནས་མིག་ཡོར་སངས་
པའི་ཚེ་ཡང་དང་པོ་ནས་ཡོད་པ་ཕྱིས་མེད་པར་སོང་བ་མ་ཡིན་པས། ནམ་མཁའ་ལ་
ཡེ་ཐོག་མ་ནས་ཅི་ཡང་གྲུབ་མ་མྱོང་བ་རང་གི་མིག་སྐྱོན་གྱི་རྐྱེན་ལས་གློ་བུར་དུ་སྣང་
ཙམ་གྲུབ་པ་བཞིན་ནོ། །ཡེ་ཤེས་ཅིར་ཡང་མ་གྲུབ་དམིགས་མཚོན་མེད། །དུག་དང་ཡེ་
ཤེས་གཉིས་མེད་བསམ་བརྗོད་འདས། །ཞེས་པ་དེ་བཞིན་དུ་གཉེན་པོ་ཡེ་ཤེས་ཀྱང་མ་
གྲུབ་སྟེ། མཁྱེན་པའི་ཡེ་ཤེས་ཀྱང་ཅིར་ཡང་དམིགས་སུ་མེད་དོ། །མཚོན་དུ་མེད་དོ། །
གདགས་སུ་མེད་དོ། །ཞེས་གསུངས་པ་ལྟར་རོ། །དུག་དང་ཡེ་ཤེས་གཉིས་ཀ་ཡང་དོན་
དམ་པར་ཅིར་ཡང་མ་གྲུབ་པར་སྨྲ་བསམ་བརྗོད་ལས་འདས་པའོ།།
བཞི་པ་དེ་རྟོགས་ཀྱི་རིམ་པ་ནི། སྤོང་ལེན་གང་ཡང་མ་གྲུབ་པར་རྟོགས་པའི་
ཤེས་པ་དེ་ཐ་སྙད་འཇལ་བའི་བློའམ་རིག་ཤེས་གང་ཡིན་ཞེ་ན། འཁོར་འདས་རང་
བཞིན་མེད་རྟོགས་ཤེས་རབ་ཀྱིས། །ཉོན་མོངས་གཉེན་པོ་སྤོང་ལེན་མེད་ཅེས་བྱ། །ཞེས་
པ། འཁོར་འདས་ཀྱི་བོན་ཐམས་ཅད་རང་གི་ངོ་བོ་དངོས་སུ་གྲུབ་པ་མེད་དེ། གཅིག་
དང་དུ་བྲལ། རྟེན་འབྲེལ་ལ་སོགས་པའི་གཏན་ཚིགས་ཀྱི་རིགས་པ་ལ་བརྟེན་པའམ།
རྨི་ལམ་དང་སྒྱུ་མ་ལ་སོགས་དཔེ་ཉེར་འཇལ་གྱི་ཚད་མ་ལ་སོགས་ལ་བརྟེན་ནས་རང་



189
1
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བཞིན་མེད་པར་རྟོགས་པའི་ཤེས་རབ་རྒྱུད་ལ་སྐྱེས་པ་དེ་ཉིད་ཀྱིས་ཉོན་མོངས་པ་དང་།
གཉེན་པོ་དོན་དམ་པར་མ་གྲུབ་སྤོང་ལེན་དང་བྱ་རུ་མེད་པར་ཤེས་པར་བྱ་བ་ཡིན་ནོ། །
དེ་ལས་གཞན་གཏན་ཚིགས་གང་ལ་ཡང་བརྟེན་པའི་ཐ་སྙད་འཇལ་བའི་ཤེས་པ་རང་
དགའ་བས་རྟོགས་པ་མ་ཡིན་ནོ།།
ལྔ་པ་ཉམས་ཚད་ནི། རྡོ་དང་ས་ཆུ་ནམ་མཁའི་རི་མོ་བཞིན། །སྐྱེས་བུའི་ཉམས་
ཚད་བཟུང་ཤིང་རིམ་པས་འགྱུར། །ཞེས་པ། དཔེར་ན་རྡོ་ལ་རི་མོ་བྲིས་ན་དེ་བརྟན་པ་
དང་། སའི་རི་མོ་འབྲིང་དང་། ཆུའི་རི་མོ་མི་བརྟན་པར་ཡལ་སླ་བ་དང་། ནམ་མཁའ་
ལ་རི་མོ་བྲི་ཡལ་གང་ཡང་མ་གྲུབ་པ་བཞིན་དུ་སྐྱེས་བུའི་ཉམས་ཡང་ལས་དང་པོའི་
དུས་སུ་ཞེ་སྡང་ལ་སོགས་པའི་ཉོན་མོངས་པ་རྣམས་རྡོའི་རི་མོ་བཞིན་ཡུན་རིང་དུ་
གནས་ལ། སྙིང་རྗེ་ལ་སོགས་པའི་དགེ་སེམས་ནི་ཆུ་ཡི་རི་མོ་ལྟར་སྐྱེས་ཀྱང་ཅུང་
ཟད་ལས་མི་གནས་སོ། །དེས་ན་ཉོན་མོངས་པ་སུན་འབྱིན་པའི་གཉེན་པོ་འབད་པས་
བརྟེན་ན་གཉིས་ཀ་སའི་རི་མོ་ལྟར་མཉམ་པོར་འགྲོ་ལ། ཕྱིས་གཉེན་པོ་རྡོའི་རི་མོ་
ལྟར་བརྟན་པ་དང་། ཉོན་མོངས་ཆུའི་རི་མོ་ལྟར་ཉམས་ཆུང་ཞིང་སྐྱེས་ཀྱང་མི་བརྟན་
པར་འགྱུར་རོ། །དེ་ལྟ་བུ་རང་གི་ཉམས་ལ་ཚད་བཟུང་ཞིང་རིམ་པས་ཅི་ལྟར་འགྱུར་
ཚུལ་བློ་སྦྱོངས་པས་མཐར་ཅིར་ཡང་མ་གྲུབ་པར་རྟོགས་པས་ཡེ་ཤེས་གདེངས་དང་
ལྡན་པ་ནམ་མཁའི་རི་མོ་ལྟ་བུ་མ་སྐྱེས་ཀྱི་བར་དུ་འབད་པར་བྱའོ། །དེ་ལྟར་རང་ཉིད་
མྱང་འདས་ཞི་བདེ་བསྒྲུབ་པའི་དབང་པོ་འབྲིང་ལ་ཉོན་མོངས་བདེན་བཞིའི་སྒོ་ནས་
འཇུག ཅེས་གསུངས་པ་ལྟར། གོང་དུ་མི་རྟག་པ་དང་འཁོར་བའི་ཉེས་དམིགས་བསྟན་
པས་འབྲས་བུ་སྡུག་བསྔལ་གྱི་བདེན་པར་ཤེས་ལ། དེ་ནས་དགེ་སྡིག་དང་དུག་ཡེ་ཤེས་



190
ན་
ནག་
སྒོ་བཞི་མཛོད་ལྔའི་ཡང་བཅུད།
བསྟན་པས་སྡུག་བསྔལ་དེ་གང་ལས་བྱུང་བའི་རྒྱུ་ལས་དང་ཉོན་མོངས་པའི་ཀུན་
འབྱུང་ཤེས་ནས་སྤང་བྱར་བྱེད། ལམ་ལ་འཇུག་པས་འབྲས་བུ་འགོག་པ་ཐོབ་པར་
འདོད་པས་ན་ཉོན་མོངས་དང་སྡུག་བསྔལ་གྱི་སྒོ་བསྟན་ཟིན་ནས་འདིར་རང་སངས་
རྒྱས་ཀྱིས་རྟེན་འབྲེལ་བསྒོམ་པའོ། །ཞེས་གསུངས་པ་ལྟར། རང་སངས་རྒྱས་ཀྱི་ལམ་པ་
བསྟུན་པའོ།།
གཉིས་པ་རྟེན་འབྲེལ་ལ་གཉིས་མདོར་བསྟན་དང་རྒྱས་བཤད་དོ། །དང་པོ་
མདོར་བསྟན་ནི། འཁོར་བའི་འཇུག་ལྡོག་རྟེན་འབྲེལ་བཅུ་གཉིས་ཏེ། །བསྡུ་ན་འཕེན་
གྲུབ་ཡན་ལག་བཞི་དང་ནི། །སྡུག་བསྔལ་ལས་དང་ཉོན་མོངས་གསུམ་ཡིན་པས། །
ལུང་ནས་བཤད་བཞིན་མདོ་བསྡུས་འདི་རུ་བཤད། །ཅེས་པ། མ་རིག་པའི་རྐྱེན་གྱིས་
འདུ་བྱེད་ནས་སྐྱེ་བའི་རྐྱེན་གྱིས་རྒ་ཤི་སོགས་ཀྱི་སྡུག་བསྔལ་ཆེན་པོ་འབའ་ཞིག་པ་
འབྱུང་བར་འགྱུར་རོ། །ཞེས་གསུངས་པས་རྟེན་འབྲེལ་ལུགས་འབྱུང་གིས་འཁོར་བར་
འཇུག་པ་དང་། ཡང་མ་རིག་པ་འགག་པས། འདུ་བྱེད་འགག་པ་ནས་སྐྱེ་བ་འགག་
པས་རྒ་ཤི་འགག་པ་སོགས་ཀྱི་སྡུག་བསྔལ་ཆེན་པོ་འགག་པར་འགྱུར་རོ། །ཞེས་རྟེན་
འབྲེལ་ལུགས་ལྡོག་གིས་འཁོར་བ་ལྡོག་པར་གསུངས་པས་རྟེན་འབྲེལ་ལ་བཅུ་གཉིས་
སོ་སོའི་ངོས་འཛིན་དང་། དེ་ཡང་མདོ་བསྡུས་ན་འཕེན་པ་དང་འཕང་བའི་ཡན་ལག་
གཉིས་དང་། འགྲུབ་བྱེད་དང་གྲུབ་པའི་ཡན་ལག་བཞི་ལ་ནི།། འབྲས་བུ་སྡུག་བསྔལ་
གྱི་ཆ་དང་། རྒྱུ་ལས་ཀྱི་ཆ་དང་། ཉོན་མོངས་པའི་ཆ་དང་གསུམ་དུ་འདུས་པ་ཡིན་
པས་དེ་དག་གི་དོན་ལུང་མདོ་སྡེ་ནས་ཅི་ལྟར་བཤད་པ་བཞིན་མདོར་བསྡུས་ནས་བདེ་
བླག་དུ་རྟོགས་པར་བྱ་བའི་ཕྱིར་འདི་ཡང་འཆད་པར་བྱའོ།། ་ ་ ་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
191
གཉིས་པ་རྒྱས་བཤད་ལ་བཞི་ལས། བཅུ་གཉིས་སོ་སོའི་ངོས་འཛིན་ནི། མ་རིག་
དོན་ལ་རྨོངས་པས་བདག་ལྟ་བ། །ཞེས་པ། མ་རིག་པ་ནི་ཤེས་བྱའི་དོན་ཅི་ལྟར་བ་ནས་
པའི་ཚུལ་བཞིན་མི་ཤེས་པར་རྨོངས་པ་ལ་ཁ་ཅིག་བཞེད་པའམ། གཞན་དག་བདག་
མེད་རིག་པའི་ལྡོག་ཕྱོགས་བདག་ཏུ་ལྟ་བའི་མ་རིག་པར་བཞེད་པ་ལྟར་རོ། །འདིས་
ནི་འཁོར་བར་སྐྱེ་བའི་ལས་སོགས་པར་བྱེད་དོ། །འདུ་བྱེད་བསོད་ནམས་བསོད་མིན་
མི་གཡོའི་ལས། །ཞེས་པ། འདུ་བྱེད་ནི། སྲོག་གཅོད་སོགས་མི་དགེ་བའི་འདུ་བྱེད་ནི་
བསོད་ནམས་མ་ཡིན་པའི་ལས་ཏེ་ངན་འགྲོར་འགྲོ་བའི་རྒྱུ་ཡིན་པའི་ཕྱིར་རོ། །ཟག་
བཅས་ཀྱི་སྦྱིན་པ་དང་ཚུལ་ཁྲིམས་ལ་སོགས་པ་དགེ་བའི་འདུ་བྱེད་ནི་བསོད་ནམས་
ཀྱི་ལས་ཏེ། འདོད་ཁམས་ཀྱི་བདེ་འགྲོར་འགྲོ་བའི་རྒྱུའོ། །བསམ་གཏན་དང་གཟུགས་
མེད་ཀྱིས་བསྡུས་པའི་ཞི་གནས་སོགས་བསྒོམ་པའི་འདུ་བྱེད་ནི་མི་གཡོའི་ལས་ཏེ།
ཁམས་གོང་མ་གཉིས་སུ་སྐྱེ་བའི་རྒྱུའོ། །རྣམ་ཤེས་རྣམ་པར་རིག་སྟེ་རྒྱུ་འབྲས་གཉིས། །
ཞེས་པ། རྣམ་པར་ཤེས་པ་ནི་ལས་ཀྱི་བག་ཆགས་ཀྱི་རྣམ་པར་རིག་པ་སྟེ། དེ་ཡང་
ལས་གསུམ་པོ་གང་རུང་སོག་བྱེད་ཀྱི་དུས་ཀྱི་རྣམ་ཤེས་ནི་རྒྱུ་དུས་ཀྱི་རྣམ་ཤེས་ཞེས་
བྱ་ལ། ལས་དེ་མ་འོངས་པ་ན་འགྲོ་བ་གསུམ་གང་དུ་སྐྱེས་པའི་ཉིང་མཚམས་སྦྱར་
བའི་དུས་ཀྱི་རྣམ་ཤེས་ནི་འབྲས་དུས་ཀྱི་རྣམ་ཤེས་ཞེས་བྱ་སྟེ་གཉིས་སོ། །མིང་དང་
གཟུགས་ནི་ཕུང་ལྔ་འབྲེལ་བའི་སྐབས། །ཞེས་པ་གཟུགས་དང་མིང་ནི་ཚོར་བ་ལ་
སོགས་པའི་མིང་བཞིའི་ཕུང་པོ་ཡིན་ལ། གཟུགས་ནི་དེ་དང་ལྷན་ཅིག་པའི་འབྱུང་བ་
དང་འབྱུང་འགྱུར་ཏེ། གཟུགས་མེད་མ་གཏོགས་པ་སྐྱེ་བའི་ཉིང་མཚམས་སྦྱར་བའི་
མིང་དང་གཟུགས་འཕྲད་པའི་མེར་མེར་པོའི་དུས་ན་ཕུང་པོ་ལྔ་འབྲེལ་བའི་སྐབས་



192
སྒོ་བཞི་མཛོད་ལྔའི་ཡང་བཅུད།
སོ། །གཟུགས་མེད་ལ་ནི་མིང་བཞིའི་ཕུང་པོ་ཙམ་ལ་བརྟེན་པའོ། །སྐྱེ་མཆེད་དྲུག་ནི་
དབང་པོ་རྫོགས་པའོ། །ཞེས་པ། སྐྱེ་མཆེད་དྲུག་ནི། མིང་དང་གཟུགས་དེ་འཕེལ་བ་
ལས་མིག་དབང་སོགས་ནང་གི་སྐྱེ་མཆེད་དྲུག་རྫོགས་པའོ། །རེག་པ་གསུམ་འདུས་
ཡུལ་ལ་སྤྱོད་པ་འོ། །ཞེས་པ། རེག་པ་ནི་ནང་གི་སྐྱེ་མཆེད་དྲུག་ལ་ཤེས་པ་བརྟེན་ནས་
གཟུགས་སོགས་ཕྱིའི་སྐྱེ་མཆེད་དྲུག་ཡིད་དུ་འོང་མི་འོང་བར་མ་གསུམ་ལ་རེག་ཅིང་
ཡོངས་སུ་གཅོད་པའོ། །ཚོར་བ་བདེ་སྡུག་བཏང་སྙོམས་མྱོང་བའོ། །ཞེས་པ། ཚོར་བ་ནི་
རེག་པས་ཡུལ་གསུམ་གང་བཅད་པ་དང་རྗེས་སུ་མཐུན་པར་ཚོར་བ་བདེ་སྡུག་བཏང་
སྙོམས་མྱོང་བའོ། །སྲེད་པ་བདེ་སྡུག་མྱོང་ལ་ཞེན་པ་སྟེ། །ཞེས་པ། སྲེད་པ་ནི་བདེ་སྡུག་
མྱོང་བ་དེ་ལ་བདེ་བ་ལ་མི་འབྲལ་བར་ཞེན་པ་དང་ཐོབ་པར་འདོད་ལ་སྡུག་བསྔལ་
ལས་འབྲལ་བར་སྲེད་པའོ། །ལེན་པ་འདུན་པའི་ཡུལ་ཉིད་ཉེ་བར་ལེན། །ཞེས་པ།
ལེན་པ་ནི་རང་གིས་གང་ལ་འདུན་པའི་ཡུལ་དེ་ཉིད་ཉེ་བར་ལེན་པ་སྟེ། བདེ་སྡུག་གི་
བླང་དོར་ལ་རྩོལ་བར་བྱེད་པའོ། །སྲིད་པ་ཡང་སྲིད་འགྲུབ་པའི་ནུས་པ་ཅན། །ཞེས་པ།
སྲིད་པ་ནི་སྔར་གྱི་ལས་ཀྱི་བག་ཆགས་སྒོས་པ་དེ་སྲེད་ལེན་གྱིས་གསོས་གདབ་པས་
ཡང་སྲིད་འགྲུབ་པའི་ནུས་པ་མཐུ་ལྡན་ཅན་དུ་འགྱུར་བའོ། །སྐྱེ་བ་སྐྱེ་བའི་གནས་
ལ་ཉིང་མཚམས་སྦྱོར། །ཞེས་པ། སྐྱེ་བ་ནི་ཕྱི་མར་སྐྱེས་གནས་བཞི་གང་རུང་ལ་ཉིང་
མཚམས་སྦྱར་བའོ། །རྒ་ཤི་ཕུང་པོ་སྨིན་བྲི་དོར་བའི་སྐབས། །ཞེས་པ། རྒ་ཤི་ལ། རྒས་པ་
ནི་ཕུང་པོ་སྨིན་པ་དང་བྲི་བའི་སྐབས་ཡིན་ལ། ཤི་བ་ནི་སྔར་འཛིན་གྱི་ཕུང་པོ་དོར་བའོ།།
གཉིས་པ་འཕེན་གྲུབ་ཀྱི་ཡན་ལག་ནི། དང་པོ་གསུམ་ནི་འཕེན་བྱེད་ཡན་ལག་
སྟེ། །གསུམ་པའི་འབྲས་བུ་ནས་བཟུང་བདུན་པར་འཕངས། །ཞེས་པ་དེ་ལྟར་རྟེན་



193
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
འབྲེལ་ལ་བཅུ་གཉིས་ལས། དང་པོ་མ་རིག་པ་དང་འདུ་བྱེད་དང་། རྒྱུ་དུས་ཀྱི་རྣམ་
ཤེས་གསུམ་ནི་སྔོན་གྱི་སྐྱེ་བ་ལས་ཡོངས་སུ་རྫོགས་ནས་ད་ལྟའི་སྐྱེ་བ་འདི་འཕེན་པར་
བྱེད་པའི་ཡན་ལག་སྟེ་རྣམ་པར་སྨིན་པའི་རྒྱུ་ཡིན་པའི་ཕྱིར་རོ།།
གསུམ་པའི་འབྲས་བུ་སྟེ། འབྲས་དུས་ཀྱི་རྣམ་ཤེས་ནས་བཟུང་སྟེ། མིང་དང་།
གཟུགས་དང་། སྐྱེ་མཆེད་དྲུག་དང་། རེག་པ་དང་། ཚོར་བའི་བར་འཕང་བའི་ཡན་
ལག་སྟེ་རྣམ་སྨིན་གྱི་འབྲས་བུའི་རང་བཞིན་ཡིན་པའི་ཕྱིར་རོ། །སྲེད་ལེན་སྲིད་པ་
འགྲུབ་པའི་ཡན་ལག་དང་། །སྐྱེ་རྒ་གཉིས་ནི་གྲུབ་པའི་ཡན་ལག་གོ །ཞེས་པ། མ་རིག་
པ་ལ་བརྟེན་པའི་འདུ་བྱེད་ཀྱི་རྒྱུ་དུས་ཀྱིས་རྣམ་ཤེས་ལ་ལས་ཀྱི་བག་ཆགས་བགོས་
པ་སྟེ། སྲེད་ལེན་སྲིད་པ་གསུམ་གྱིས་གསོས་བཏབས་པས་ཕྱི་མའི་ཕུང་པོ་འགྲུབ་བྱེད་
ཀྱི་ཡན་ལག་ཡིན་ལ། སྐྱེ་རྒ་གཉིས་ནི་འགྲུབ་བྱེད་དེས་གྲུབ་པའི་ཡན་ལག་ཡིན་ནོ། །
དེ་དག་ཀྱང་ལུང་ལས། འཕེན་པའི་ཡན་ལག་ནི་མ་རིག་པ་དང་འདུ་བྱེད་རྣམ་པར་
ཤེས་པའོ། །འཕང་བའི་ཡན་ལག་ནི་མིང་གཟུགས་དང་སྐྱེ་མཆེད་དྲུག་དང་རེག་ཚོར་
རོ། །འགྲུབ་བྱེད་ཀྱི་ཡན་ལག་ནི་སྲེད་ལེན་སྲིད་གསུམ་མོ། །གྲུབ་པའི་ཡན་ལག་ནི་
སྐྱེ་བ་དང་རྒ་ཤིའོ། །ཞེས་སོ། །ཡང་མ་རིག་འདུ་བྱེད་སྔོན་གྱི་སྐབས། །སྐྱེ་རྒ་གཉིས་ནི་
ཕྱི་མ་ལ། །ལྷག་མ་བརྒྱད་ནི་ད་ལྟའོ། །ཞེས་ཚེ་སྔ་ཕྱི་ད་ལྟ་གསུམ་ལ་རྟེན་འབྲེལ་ཚར་
གཅིག་རྫོགས་པའི་ཚུལ་ནི། མ་རིག་པ་འདུ་བྱེད་རྒྱུ་དུས་ཀྱི་རྣམ་ཤེས་དང་གསུམ་ནི་
སྐྱེ་བ་སྔོན་མའི་སྐབས་ཏེ། སྐྱེ་བ་འཕེན་བྱེད་ཡིན་པའི་ཕྱིར་རོ། །འབྲས་དུས་ཀྱི་རྣམ་
ཤེས་ནས་སྲིད་པའི་བར་བརྒྱད་ནི་ཚེ་བར་པའི་སྐབས་ཏེ། འཕང་བའི་ཡན་ལག་ལྔ་
ནི་རྣམ་སྨིན་གྱི་རང་བཞིན་ཡིན་ཅིང་འགྲུབ་བྱེད་གསུམ་ནི་རྣམ་སྨིན་དེ་དག་གི་རྐྱེན་



194
སྒོ་བཞི་མཛོད་ལྔའི་ཡང་བཅུད།
བུས་
ཡིན་པའི་ཕྱིར་རོ། །སྐྱེ་རྒས་གཉིས་ནི་ཚེ་ཕྱི་མའི་སྐབས་ཏེ་ཚེ་བར་པའི་འགྲུབ་བྱེད་
གསུམ་གྱིས་གྲུབ་པའི་ཕྱིར་རོ། །ཡང་ད་ལྟར་ཡོད་པའི་རྟེན་འབྲེལ་འབའ་ཞིག་གིས་
ལས་འཕེན་བྱེད་གསུམ་ནི་མ་འོངས་པའི་རྟེན་འབྲེལ་ཡིན་ཏེ། མ་འོངས་བའི་སྐྱེ་བར་
འཕེན་བྱེད་ཡིན་པའི་ཕྱིར་རོ། །འཕང་བ་དང་འགྲུབ་བྱེད་ཀྱི་ཡན་ལག་རྣམས་ནི་ད་
ལྟ་བ་ཡང་ཡིན་ལ་སྔ་ཕྱི་གཉིས་སུའང་གཏོགས་ཏེ། སྔ་མས་འཕང་ཞིང་ཕྱི་མ་འགྲུབ་
བྱེད་ཡིན་པའི་ཕྱིར་རོ། །སྐྱེ་རྒ་གཉིས་ནི་སྔོན་གྱི་རྟེན་འབྲེལ་ཡིན་ཏེ་སྔ་མའི་འགྲུབ་
བྱེད་ཀྱི་དུས་གྲུབ་ཟིན་པའི་ཕྱིར་རོ། །དེ་ལྟ་བས་ན་ཚོར་བ་དང་དེས་བསྐྱེད་པའི་སྲེད་
པ་ནི་རྟེན་འབྲེལ་ཚར་གཅིག་མ་ཡིན་ཏེ། སྔ་མས་འཕང་བའི་འབྲས་བུ་དང་། ཕྱི་མ་
འགྲུབ་བྱེད་ཀྱི་རྒྱུ་ཡིན་པའི་ཕྱིར་རོ། །འཕེན་བྱེད་དང་འགྲུབ་བྱེད་དེ་གཉིས་ཀྱང་ལས་
མི་གཅིག་སྟེ། འཕེན་བྱེད་ཀྱིས་བསྐལ་པ་མ་འོངས་པའི་ཡན་ལག་གིས་བག་ཆགས་
བགོས་སྲིད་ལ། འགྲུབ་བྱེད་ཀྱིས་ནི་འཕང་བའི་དོན་དེ་ཉིད་སྐྱེ་བ་ཕྱི་མ་ལ་བར་མ་
ཆད་པར་འགྲུབ་པར་བྱེད་དོ།།
གསུམ་པ་ལས་ཉོན་སྡུག་བསྔལ་གསུམ་གྱི་དུམ་བུར་བསྡུ་བ་ནི། མ་རིག་སྲེད་
ལེན་ཉོན་མོངས་ཀུན་འབྱུང་སྟེ། །སྲིད་པ་འདུ་བྱེད་ལས་ཡིན་ལྷག་མ་ནི། །སྡུག་བསྔལ་
བདེན་པ་ཡིན་ཞེས་མཁས་རྣམས་བཞེད། །ཅེས་པ། མ་རིག་པ་དང་སྲེད་པ་ལེན་པ་
གསུམ་ནི་ཉོན་མོངས་པ་དུམ་བུ་དང་། སྲིད་པ་དང་འདུ་བྱེད་གཉིས་ནི་ལས་ཀྱི་དུམ་
བུ་སྟེ་དེ་ལྔ་ནི་རྒྱུ་ཀུན་འབྱུང་གི་ཆའོ། །ལྷག་མ་རྣམ་པར་ཤེས་པ་དང་། མིང་གཟུགས་
དང་སྐྱེ་མཆེད་དྲུག་དང་རེག་པ་དང་ཚོར་བ་དང་། སྐྱེ་རྒ་གཉིས་ཏེ་བདུན་པོ་ནི་
འབྲས་བུ་སྡུག་བསྔལ་གྱི་ཆའོ། །དེ་ཡང་འཕགས་པས། དང་པོ་བརྒྱད་པ་དགུ་ཉོན་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
195
མོངས། །གཉིས་དང་བཅུ་པ་ལས་ཡིན་ཏེ། །ལྷག་མ་བདུན་པོ་སྡུག་བསྔལ་ལོ། །ཞེས་
གསུངས་པའི་དོན་སློབ་དཔོན་གྱིས། མ་རིག་སྲེད་ལེན་ཉོན་མོངས་ལ། །སྲིད་པ་འདུ་
བྱེད་ལས་ཡིན་ཏེ། །ལྷག་མ་འབྲས་བུ་སྡུག་བསྔལ་ལོ། །ཞེས་སོ།།
བཞི་པ་བྱེད་ལས་ཀྱི་མདོ་བསྡུ་བ་ནི། བཅུ་གཉིས་པོ་འདིས་སྲིད་པའི་འཁོར་
ལོ་བསྐོར། །ཞེས་པ། སྔར་བཤད་པ་ལྟར་རྟེན་འབྲེལ་བཅུ་གཉིས་པོ་འདིས་ས་བོན་
དང་འབྲས་བུའི་ཚུལ་དུ་སྲིད་པའི་འཁོར་ལོ་ཁོར་ཡུག་ཏུ་བསྐོར་བར་བྱེད་དོ། །ཉོན་
མོངས་གསུམ་གྱི་དབང་གིས་ལས་གཉིས་བསགས་པ་དེ་ལས་འབྲས་བུ་སྡུག་བསྔལ་
བདུན་འབྱུང་ཞིང་བདུན་པོ་དེ་ལས་ཀྱང་ཉོན་མོངས་པ་དང་། དེ་ལས་ཀྱང་སྔར་ལྟར་
འཁོར་བས་སྲིད་པའི་འཁོར་ལོ་རྒྱུན་ཆད་མེད་པར་འཁོར་ཏེ། ཞེས་བླ་མས་གསུངས་
ཞིང་། འཕགས་པའི་ཞལ་ནས། གསུམ་པོ་དག་ལ་གཉིས་འབྱུང་སྟེ། །གཉིས་ལས་
བདུན་འབྱུང་བདུན་ལས་ཀྱང་། །གསུམ་འབྱུང་སྲིད་པའི་འཁོར་ལོ་སྟེ། །ཉིད་ནི་ཡང་
དང་ཡང་དུ་འཁོར། །ཞེས་གསུངས་པ་ལྟར་རོ། །དེ་ལྟར་ཕྱི་ནང་སྣོད་བཅུད་ཀྱི་དངོས་
པོ་འདི་དག་རྒྱུ་འབྲས་རྟེན་འབྲེལ་གྱི་རང་བཞིན་ཡིན་པའི་ཏིང་ངེ་འཛིན་གྱིས་རྨི་
ལམ་དང་སྒྱུ་མ་ལྟ་བུ་གློ་བུར་དུ་གྲུབ་པར་རྟོགས་ནས་རང་བཞིན་གྱི་གྲུབ་པ་དང་།
རྒྱུ་མེད་པར་བྱེད་པོ་གཞན་གྱིས་སམ། མི་མཐུན་པའི་རྒྱུ་ལས་གྲུབ་པ་དང་། སྔ་ཕྱི་ད་
ལྟའི་བདག་རང་བཞིན་གྱིས་གྲུབ་པར་འཛིན་པའི་ལོག་ལྟའི་མུན་པ་ཐམས་ཅད་སེལ་
བ་བྱེད་དེ། གཏི་མུག་ལས་ནི་རྟེན་འབྲེལ་ལས་ཀྱིས་སོ། །ཞེས་གསུངས་པ་ལྟར་རོ། །
གཞན་ཡང་རྟེན་འབྲེལ་འདི་དག་གི་ཡིན་ཚུལ་ལེགས་པར་ཤེས་ནས་དབང་པོ་རབ་
ཀྱིས་ནི་སེམས་ཅན་རྣམས་ལ་སྙིང་རྗེ་སྐྱེ་བར་བྱེད་དེ། དཔེར་ན་སྲིན་བུ་རོང་གི་ཁ་ཆུ་
ས།



*སམབ་བ
196
སྒོ་བཞི་མཛོད་ལྔའི་ཡང་བཅུད།
ལ་རྐང་ལག་དཀྲིས་ནས་འབད་པས་གཡབ་པས་སླར་རང་ཉིད་འཆིང་ཞིང་བཏུམས་
པར་བྱེད་པ་བཞིན་དུ། སེམས་ཅན་རྣམས་ཀྱང་རང་ཉིད་འཆིང་ཞིང་གདུང་བར་བྱེད་
པའི་ལས་དང་ཉོན་མོངས་པ་འབད་པས་རྩོལ་བར་བྱེད་པ་མཐོང་བའི་ཕྱིར་རོ། །དབང་
པོ་འབྲིང་གིས་ནི་འཁོར་བ་ལུགས་འབྱུང་གི་རྩ་བ་བདག་འཛིན་གྱི་མ་རིག་པ་ལ་ཐུག་
པར་མཐོང་ནས། དེའི་ལྡོག་ཕྱོགས་བདག་མེད་རིག་པའི་ཤེས་རབ་འབད་པ་དུ་མས་
བསྐྱེད་ནས་འཁོར་བ་ལས་ཅི་གྲོལ་བྱེད་ཅིང་ཐར་པ་དོན་དུ་གཉེར་རོ། །དབང་པོ་ཐ་
མས་ཀྱང་འགྲོ་བ་གསུམ་གྱི་བདེ་སྡུག་གི་རྒྱུ་རང་གི་བྱས་པའི་དགེ་སྡིག་འདུ་བྱེད་ཀྱི་
ལས་ལས་བྱུང་བར་ཡིད་ཆེས་ནས་ལས་བཟང་ངན་འདོར་ལེན་ལ་བརྩོན་པར་འགྱུར་
བའི་ཕྱིར་ན། འདི་ནི་རྒྱལ་བའི་གསུང་གི་གཅེས་མཛོད་ཡིན་པར་བཤད་པས། འདི་
ལ་ནན་ཏན་བྱའོ།
དོན་གསུམ་པ་དེ་ལས་གྲོལ་བྱེད་ཀྱི་ལམ་ནི། གང་ཞིག་སྲིད་པའི་འཁོར་ལོ་
བསྒྲལ་འདོད་ན། །ཚུལ་ཁྲིམས་དག་དང་རྩེ་གཅིག་ཏིང་འཛིན་དང་།རྒྱུ་འབྲས་རྟེན་
འབྱུང་ལ་མཁས་ཤེས་རབ་ཏེ། །བསླབ་པ་གསུམ་གྱིས་གྲོལ་བ་རྒྱལ་བས་གསུངས། །
ཞེས་པ། གོང་དུ་འཁོར་བའི་ཉེས་དམིགས་དང་ལས་དང་ཉོན་མོངས་པ་ལ་སོགས་
པའི་རྒྱུ་འབྲས་རྣམས་ལ་ལེགས་པར་བསམ་ནས། ཡིད་ངེས་པར་འབྱུང་བའི་བློ་དང་
ལྡན་པ་གང་ཞིག་གིས་སྲིད་པའི་འཁོར་ལོ་བསྒྲལ་ཞིང་མྱ་ངན་ལས་འདས་པའི་གོ་
འཕང་ཐོབ་པར་འདོད་ན། ལམ་མ་ནོར་ཞིང་ཆ་ཚང་པ་ཞིག་ལ་འཇུག་དགོས་པ་ཡིན་
པས། དེ་ཡང་ཉེས་སྤྱོད་སྤངས་པའི་ཚུལ་ཁྲིམས་རྣམ་དག་ལ་གནས་ཏེ་སེམས་གཞན་
ལ་མི་ཡེངས་པའི་ཏིང་འཛིན་གྲུབ་པ་ལ་བརྟེན་ནས་རྒྱུ་འབྲས་རྟེན་ཅིང་འབྲེལ་བར་



197
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
འབྱུང་བའི་གཏན་ཚིགས་ལྔ་ལ་སོགས་པས་སྒྲོ་བསྐུར་གྱི་མཐའ་དང་བྲལ་བའི་ལྟ་
བ་གཏན་ལ་འབེབ་པ་ལ་མཁས་པར་བྱས་ནས་དེ་ཉིད་རྟོགས་པའི་ཤེས་རབ་ལ་སྒོམ་
བྱུང་གི་གོམས་པ་བསྐྱེད་དེ། མཐར་ཕྱིན་པར་བྱས་པའི་བསླབ་པ་རིན་པོ་ཆེ་གསུམ་ལ་
བསླབ་ནས་བདག་འཛིན་མ་རིག་པ་སོགས་འཁོར་བར་སྐྱེ་ནུས་ཀྱི་ལས་ཉོན་མཐའ་
དག་བཅོམ་པས་འཁོར་བ་ལས་གྲོལ་ལོ། །ཞེས་སྒྲིབ་གཉིས་བག་ཆགས་དང་བཅས་
པའི་དགྲ་ལས་ཡང་དག་པར་རྒྱལ་བ་སངས་རྒྱས་ཀྱིས་གསུངས་ཏེ། ཇི་སྐད་དུ། དང་པོ་
ཚུལ་ཁྲིམས་མ་ཉམས་པས་སྒྲིབ་པ་དག །སྒྲིབ་པ་དག་པས་ཏིང་འཛིན་གསལ། །ཏིང་
འཛིན་གསལ་བས་ཤེས་རབ་གྲོལ། །ཤེས་རབ་གྲོལ་བས་ཐར་པ་ཐོབ། །ཐར་པ་ཐོབ་པས་
ཡེ་ཤེས་གྲུབ། །ཅེས་ཏེ། བདག་གཞན་གཉིས་སུ་མེད་པའི་དོན་གཉིས་ལྷུན་གྱིས་འགྲུབ་
པར་འགྱུར་རོ། །ཞེས་དང་། མདོ་སྡེ་ལས། རིགས་ཀྱི་བུ་དག་ཚུལ་ཁྲིམས་རྣམ་པར་དག་
པ་ལ་གནས་ན་གཡེང་པ་མེད་པའི་བསམ་གཏན་མངོན་པར་འགྲུབ་བོ། །ཏིང་འཛིན་
གྲུབ་ན་ཤེས་རབ་རྣམ་པར་དག་པ་སྐྱེའོ། །ཤེས་རབ་རྣམ་པར་དག་པ་སྐྱེས་ན་ལས་དང་
ཉོན་མོངས་པའི་འཁོར་བ་ལས་གྲོལ་ལོ། །ཞེས་སོ། །དེའི་དོན་འཕགས་པས་ཀྱང་། ཚུལ་
ཁྲིམས་དག་དང་ཏིང་འཛིན་ཤེས་རབ་ཀྱིས། །མྱ་ངན་འདས་ཞིང་འདུལ་བ་དྲི་མེད་
པའི། །གོ་འཕང་མི་རྒས་མི་འཆི་ཟད་མི་འཚལ། །ས་ཆུ་མེ་རླུང་ཉི་ཟླ་བྲལ་ཐོབ་མཛོད། །
ཅེས་སོ། །སྲིད་པའི་བདེ་བ་ཆུ་ཤིང་སྙིང་པོ་འམ། །ཁ་ཟས་དུག་ཅན་ལྟ་བུར་ངེས་མཐོང་ .
ནས། །མྱང་འདས་ཞི་བའི་གོ་འཕང་མཆོག་བརྙེས་བློས། །བསླབ་གསུམ་གྲུ་ཡིས་སྲིད་
མཚོ་སྒྲོལ་བར་ཤོག །ཅེས་པ་འདི་ནི་བར་སྐབས་ཀྱི་ཚིགས་བཅད་དོ།།
དེ་ལྟ་བུའི་ཞི་བ་མྱང་འདས་མཆོག་འདོད་པའི་བློས་བསླབ་པ་གསུམ་ལ་འཇུག་



པར་བསམ་
198
སྒོ་བཞི་མཛོད་ལྔའི་ཡང་བཅུད།
པ་ནི་ཐེག་པ་ཆེན་པོའི་ལམ་དུའང་འགྱུར་རོ། །དོན་བརྒྱད་པ་ཉོན་མོངས་དང་གཉེན་
པོ་བསྟན་པའོ།། ་
དེ་ལྟར་འཁོར་བའི་ཉེས་དམིགས་སྤྱི་དང་བྱེ་བྲག་དུ་མའི་སྒོ་ནས་ལེགས་
པར་བསམ་པས་འཁོར་བ་ལས་ཡིད་སྐྱོ་སུན་སྐྱེས་ཤིང་། ཐར་པ་བྱང་ཆུབ་མངོན་
པར་འདོད་པའི་ངེས་འབྱུང་གི་བློ་དང་ལྡན་པས་ལམ་བསླབ་པ་གསུམ་ལ་བསླབ་
ན། འཁོར་བ་ལས་གཏན་དུ་གྲོལ་བའི་ཐར་པ་ཐོབ་མོད་ཀྱང་། སྤངས་རྟོགས་ཕུན་
ཚོགས་མ་ཡིན་ཏེ་སྤང་བྱ་ཡང་འཁོར་བར་སྐྱེས་པའི་ཀུན་སྦྱོར་གྱི་ཉོན་མོངས་ཙམ་
སྤང་བ་ཡིན་གྱི་ཤེས་སྒྲིབ་རྫོགས་པར་སྤངས་པ་མ་ཡིན་ལ། རྟོགས་པ་ཡང་གང་ཟག་
གི་བདག་མེད་རྟོགས་པས་གྲོལ་བ་ཙམ་ཡིན་གྱི་བདག་མེད་ཡོངས་སུ་རྫོགས་པར་
མེད་དོ། །དོན་གཉིས་ལ་ཡང་། རང་དོན་ཞི་བདེའི་མྱང་འདས་ཐོབ་པ་ཙམ་ཡིན་གྱི།
གཞན་དོན་མཛད་པའི་ཕྲིན་ལས་ཕུན་སུམ་ཚོགས་པ་མེད་དོ། །དེ་བས་ན་དེ་ནི་རང་
དོན་ལས་གཞན་དོན་ཡོངས་རྫོགས་ཁུར་མི་ནུས་པས། མ་ཐེག་པས་ན་ཐེག་པ་དམན་
པའི་ལམ་དང་འབྲས་བུ་ཞེས་བྱ་བ་ཡིན་ནོ། །དེའི་ཕྱིར་བློ་དང་ལྡན་པ་དག་གིས་ཐོག་
མ་ཉིད་ནས་སེམས་རྩོལ་བསྐྱེད་ལ། བསྒྲུབ་བྱའི་མཆོག་ཏུ་གྱུར་པ་སྤངས་རྟོགས་དང་
དོན་གཉིས་ཀྱི་ཡོན་ཏན་ཐམས་ཅད་ཡོངས་སུ་རྫོགས་པའི་སངས་རྒྱས་ཀྱི་གོ་འཕང་
བསྒྲུབ་པའི་ལམ་ལ་འཇུག་པར་བྱའོ། །སངས་རྒྱས་ཀྱི་ལམ་དེ་ཡང་ཚོགས་གཉིས་
ཟུང་འཇུག་གམ་ཐབས་ཤེས་ཡ་མ་བྲལ་བའི་ལམ་ཕུན་སུམ་ཚོགས་པ་ཡིན་ཏེ། མདོ་
འདུས་ལས། བསོད་ནམས་ཚོགས་རྫོགས་གཟུགས་སྐུ་ཐོབ། །ཡེ་ཤེས་ཚོགས་རྫོགས་
བོན་སྐུ་འོ། །ཞེས་དང་། ཡང་རྩེ་ལས། ཐབས་རྐྱང་པ་དང་ཤེས་རབ་རྐྱང་པས་ལམ་ཀྱིས་



199
སུམ་བརྒྱ་པའི་འགྲེལ་ཏི་ག་གསལ་བའི་སྒྲོན་མེ།
ས་མི་ཆོད་པས། ཐབས་ཤེས་ཡ་མ་བྲལ་བར་བྱའོ། །ཞེས་པ་ལྟར་རོ། །ལམ་དེའི་རྩ་བ་
ཡང་བྱང་ཆུབ་མཆོག་ཏུ་སེམས་བསྐྱེད་པ་ཡིན་ཏེ། རྩེ་འབུམ་ལས། དགེ་བའི་རྩ་བ་
ཐམས་ཅད་རྫོགས་པའི་སངས་རྒྱས་ཀྱི་ས་ལ་སྨིན་པར་འདོད་ན་གཡུང་དྲུང་མཆོག་
ཏུ་སེམས་བསྐྱེད་དོ། །ཞེས་དང་། མདོ་ལས། གཞི་སྙིང་རྗེ་ཆེན་པོ་ལ་ལོངས་ཅིག ཅེས་
སོ། །ཐེག་པ་ཆེ་ཆུང་གི་ཁྱད་པར་ཡང་བྱང་ཆུབ་ཀྱི་སེམས་ཡོད་མེད་ཁོ་ནས་ཕྱེ་བ་ཡིན་
གྱི་བསམ་གཏན་བསྒོམ་པ་དང་། བདག་མེད་རྟོགས་པའི་ཤེས་རབ་ཡོད་མེད་སོགས་
ཀྱིས་ཕྱེ་བ་མ་ཡིན་ཏེ། དེ་གཉིས་ནི་རིམ་པ་ལྟར་ཕྱི་རོལ་པ་དག་དང་། ཐེག་དམན་ལ་
ཡང་ཡོད་པའི་ཕྱིར་རོ། །དེས་ན་བྱང་ཆུབ་ཏུ་སེམས་བསྐྱེད་ནས་ཐེག་པ་ཆེན་པོའི་ལམ་
ལ་འཇུག་པ་འདི་ནི་སྐྱེས་བུའི་དོན་གྱི་མཆོག་བླ་ན་མེད་པ་ཡིན་ལ། དེ་དག་སྟོན་པ་
ལ་བདུན། སེམས་བསྐྱེད་ཀྱི་ངོ་བོ། རྒྱུད་ལ་སྐྱེ་ཐབས། དབྱེ་བ། སྐྱེས་ཚད་ངོས་བཟུང་
བ། ཆོ་ག བསླབ་བྱ། ཡོན་ཏན་ནོ། །དང་པོ་ནི། བྱང་ཆུབ་སེམས་བསྐྱེད་གཞན་གྱི་དོན་
ཆེད་དུ། །སངས་རྒྱས་ཐོབ་འདོད་བློ་ཡིན་ལུང་ལས་གསུངས། །ཞེས་པ། ཀུན་རྫོབ་བྱང་
ཆུབ་སེམས་བསྐྱེད་ཀྱི་ངོ་བོ་དེ་དག་གང་ཞེ་ན། སེམས་ཅན་གཞན་དག་སྡུག་བསྔལ་
ལས་སྒྲོལ་ཞིང་བདེ་བ་མཐའ་དག་ལ་བཀོད་པའི་ཆེད་དུ། དེའི་ནུས་པ་དང་ལྡན་པའི་
སངས་རྒྱས་ཉིད་རང་གིས་ཐོབ་པར་འདོད་པའི་བློ་དང་ལྡན་པ་ཡིན་པར་ལུང་རྣམས་
ལས་གསུངས་པ་ཡིན་ཏེ། ཇི་སྐད་དུ། སེམས་བསྐྱེད་པ་ནི་གཞན་དོན་ཕྱིར། །རྫོགས་
པའི་སངས་རྒྱས་ཐོབ་འདོད་བློ། །ཞེས་གསུངས་པ་ལྟར་རོ། །མདོ་ལས་ཀྱང་། ལྟ་སྤྱོད་
ཟུང་དུ་འབྲེལ་ནས་བདག་ཉིད་སྒོ་གཅིག་ཐར་པ་ཐོབ་པ་བས། སེམས་ཅན་རྣམས་ལ་
ཕན་ཅིག་གདགས་ན་ཅི་ལྟ་བུའི་ཐབས་ཀྱིས་འགྲུབ་པ་ལ། ཞེས་གསུངས་པས། ཐེག་པ་
འདས
E



.： སྒོ་བཞི་མཛོད་ལྔའི་ཡང་བཅུད།
པོའི་རྩ་བ་ནི་བྱང་ཆུབ་ཀྱི་སེམས་ནི་རང་དོན་དོར་ནས་གཞན་དོན་ལ་སྤྲོ་བའི་བློ་
པས་དེའི་འདོར་ལེན་གྱི་བློ་ཅི་སྐྱེ་ལ་སྤྲོ་བས་འབད་པར་བྱའོ།།
གཉིས་པ་རྒྱུད་ལ་སྐྱེ་ཐབས་ལ་གསུམ་ལས། དང་པོ་གང་གིས་གང་འདྲེན་
བྱམས་དང་སྙིང་རྗེ་དེ་ཉིད་འབྱོང་བ་སྟེ། །དེ་ཡང་འགྲོ་རྣམས་མཐུན་ཕྱོགས་
ལས་བྱུང་། །ཞེས་པ། རྫོགས་པའི་སངས་རྒྱས་ནི་བྱང་ཆུབ་ཀྱི་སེམས་ལས་བྱུང་།
བ་བསྐྱེད་སྙིང་རྗེ་ལས། སྙིང་རྗེ་བྱམས་པ་ལས་དང་། བྱམས་སྙིང་རྗེ་དེ་ཡང་འགྲོ་
ཕ་མ་ལ་སོགས་པ་རང་གི་མཐུན་ཕྱོགས་སུ་ཤེས་པ་ལས་འབྱུང་བ་ཡིན་ཏེ། མདོ་
སྙིང་རྗེ་ཚད་མེད་སྐྱེས་ན་སྙིང་རྗེ་ཆེན་པོ་སྟེ། །བྱམས་དགའ་བཏང་སྙོམས་
ཀཱ་གིས་གཅིག་བསྐྱེད་འབྱུང་། །ཞེས་པ། སེམས་བསྐྱེད་ཀྱི་མན་ངག་ལས་ཀྱང་།
བྲས་བདུན་མར་བྱས་ནས་རིམ་པར་བསྒོམ་པ་དང་ཡང་དོན་གཅིག་པར་སྣང་
དེ་ལས་བྱང་ཆུབ་ཀྱི་སེམས་ནི་བྱམས་པ་དང་སྙིང་རྗེ་མེད་ན་མི་སྐྱེ་བས། དང་པོ་
ཟ་པ་དང་སྙིང་རྗེ་སྐྱེ་དགོས། དེ་ཡང་ཡིད་དུ་འོང་ཞིང་ཤིན་ཏུ་གཅེས་པའི་མ་ལ་
བ་པའི་གཉེན་འབྲེལ་ལ་སྡུག་བསྔལ་བྱུང་ན་དེ་མི་བཟོད་པར་འབྲལ་འདོད་ཀྱི་
རྗེ་དང་། བདེ་བ་ཐོབ་འདོད་ཀྱི་བྱམས་པ་ཤུགས་ཀྱིས་སྐྱེ་སླ་ལ། དགྲ་ལ་དེ་ལས་
པ་དེའི་ཕྱིར་ཡིད་འོང་གི་རྣམ་པ་ཅན་དུ་བསྒྲུབ་པར་བྱའོ། །ཡིད་འོང་གི་རྣམ་པ་
དེ་ཡང་དྲིན་དྲན་པ་ལས་སྐྱེ་བས། མ་བྱས་རེས་ཀྱི་དུས་སུ་དྲིན་ཅི་ལྟར་ཡོད་པ་
པར་བྱའོ། །དེ་ཡང་ཚེ་འདིའི་ཕ་མ་ལ་བསྒོམ་ན་སྐྱེ་སླ་བས། མདུན་དུ་མ་རྣམས་
པ་པོར་བསམ་ལ། འདིས་བདག་ལྟོ་བར་ཆགས་པའི་ཚེ་ན་ཡང་གནོད་པའི་ཟས་
སྤྱོད་ལམ་སྤངས། ཕན་པའི་ཐབས་བརྟེན། བཙས་དུས་སུ་ཡང་ལུས་ཀྱིས་བསྒུལ་



201
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བསྐྱོད་མི་ནུས། ངག་གིས་གཏམ་སྨྲ་མི་ཤེས་པ། ཡིད་ཀྱིས་བླང་དོར་མི་དྲན་པའི་འབུ་
ལྟ་བུ་སྤུ་སེར་ཟིང་ངེ་བ་ཅིག་ལུས་ཀྱི་དྲོད་ཀྱིས་བསྲོས། ནུ་ཞོ་བསྣུན། ཟས་ཁས་བསྙོད།
སྣབས་ལུད་དང་མི་གཙང་བ་ལག་པས་ཕྱིས་ཀྱིན་ཐབས་སྣ་ཚོགས་ཀྱིས་སྐྱོ་ངལ་མེད་
པར་གསོས། བྱམས་པའི་མིག་གིས་ལྟས། བརྩེ་བའི་ཡིད་ཀྱིས་བཟུང་། གདུང་བའི་
ངག་གིས་བོས། འཇམ་པའི་སྤྱོད་ལམ་གྱིས་བསྐྱངས། མ་ཁོ་རང་གིས་སྤྱད་མི་བྲ་པའི་
ཟས་ནོར་གོས་གསུམ་ཡང་ཕངས་པ་མེད་པར་རང་ལ་སྟེར། བུ་རང་སྡུག་པ་ལས་མ་
རང་ཉིད་ཤི་བ་འདམས། མདོར་ན་ཤེས་ཚད་ནུས་ཚད་ཀྱིས་ཕན་བདེའི་གང་ཡིན་
བསྒྲུབ། གནོད་པ་དང་སྡུག་བསྔལ་ཐམས་ཅད་སེལ་བ་བྱས་ན་སངས་རྒྱས་ཀྱི་བདེ་བར་
འཁོད་པ་ཡང་སྐད་ཅིག་སྔ་འཕྱི་བྱེད་པའི་ཚུལ་བསམ་ལ་བྱིང་རྒོད་ལ་སོགས་པའི་
སྐྱོན་གྱིས་མི་གཡེང་བར་ཐུན་དུ་བཅད་ནས་དྲིན་ཆེ་ཚུལ་ལ་ཡིད་ཤུགས་ཅན་མ་སྐྱེས་
ཀྱིས་བར་དུ་བསྒོམ་པས་བྱའོ། །དེ་ནས་མ་དེའི་ཐོག་ཏུ་ངན་སོང་གསུམ་ལ་སོགས་པའི་
རིས་དྲུག་གི་སྡུག་བསྔལ་དང་། ད་ལྟ་མི་ཡུལ་དུ་ཡང་ཁྲིམས་བཅད་པ་དང་། དགྲས་
གཙེས་པ་དང་། ན་ཚ་དང་དབུལ་ཕོང་དང་བཀྲེས་སྐོམ་དང་། ཚ་གྲང་ལ་སོགས་པའི་
སྡུག་བསྔལ་རྣམས་མའི་རྣམ་པ་གསལ་པོ་ལ་མངོན་སུམ་གྱིས་འབབ་པ་ལྟ་བུར་བསྒོམ་
ན་དེ་ལ་མི་བཟོད་པའི་སྙིང་རྗེ་ཅུང་ཟད་སྐྱེའོ། །དེ་ལྟར་ཡང་ཡང་བསྒོམ་པས་སྙིང་རྗེ་
ཇེ་ཆེར་སྐྱེ་བས་མཆི་མ་གཡོ་ནུས་པ་དང་། ཕྱིས་སྙིང་རྗེ་ཤུགས་ཅན་མ་སྐྱེས་ཀྱི་བར་
དུ་བསྒོམ་པར་བྱའོ། །དེ་ནས་ཡང་མ་དེ་སྡུག་བསྔལ་མཐའ་དག་དང་བྲལ་ཞིང་མཐོ་
རིས་ཀྱི་དཔལ་འབྱོར་ཕུན་སུམ་ཚོགས་པ་ལ་ལོངས་སྤྱོད་པ་དང༌། ཟག་པ་མེད་པའི་
བདེ་བ་ཐོབ་ན་ཅི་མ་རུང་སྙམས་པ་དང་། དེ་དང་འཕྲད་པར་གྱུར་ཅིག་སྙམས་པ་དང་



202
སྒོ་བཞི་མཛོད་ལྔའི་ཡང་བཅུད།
བདེ་བ་དེ་དང་སྤྲད་པར་བྱའོ་སྙམ་དུ་བསྒོམ་པའོ། །དེ་ལྟར་ཚེ་འདིའི་མ་ལ་རང་བས་
གཞན་གཅེས་ཀྱི་བྱམས་པ་དང་སྙིང་རྗེ་མ་སྐྱེས་ཀྱི་བར་དུ་བསྒོམ་པར་བྱའོ། །དེ་ལྟ་
བུའི་བྱམས་དང་སྙིང་རྗེ་སེམས་ཅན་ཀུན་ལ་སྐྱེད་དགོས་པས། དེ་ཡང་དྲིན་ཅན་གྱི་མ་
ལ་སོགས་ཡིད་དུ་འོང་བའི་གཉེན་བཤེས་གྲུབ་སླ་བས། གཉིས་པ་དེ་ལྟར་བསྒྲུབ་པ་ནི།
འཁོར་བའི་སེམས་ཅན་ཟོ་ཆུན་བཞིན་དུ་བརྒྱུད། །ཕ་མ་བུ་ཚ་ཚང་ཟླ་ལ་སོགས་ཏེ། །
འགྲོ་དྲུག་སེམས་ཅན་བུ་གཉེན་ཤེས་པར་བྱའོ། །དེ་ལས་ལོག་པའི་ལམ་གེགས་ཤེས་
པས་བསལ། །ཞེས་པ། མདོ་ལས། འཁོར་བའི་སེམས་ཅན་ཟོ་ཆུ་བཞིན་དུ་བརྒྱུད། །ཕ་
མ་བུ་ཚ་ཚང་ཟླ་ལ་སོགས་ཏེ། །གཉེན་གདུང་འབྲེལ་བ་འཁོར་བ་ཡི། །ཞེས་གསུངས་
པ་ལྟར། འཁོར་བ་ཐོག་མ་མེད་པ་ནས་ད་ལྟའི་བར་དུ་སྐྱེ་ལེན་གྲངས་མང་པའི་སྟོབས་
ཀྱིས་འགྲོ་དྲུག་གི་སེམས་ཅན་ཐམས་ཅད་རེ་རེས་ལན་བརྒྱར་མ་མ་བྱས་པ་མེད་ལ།
དེ་བཞིན་དུ་ཕ་དང་བུ་དང་སྲིང་མོ་དང་མཛའ་བཤེས་སོགས་ཡིད་དུ་འོང་ཅིང་གཅེས་
པའི་ཉེ་དུ་མ་བྱས་པ་མེད་པ་ཤེས་པར་བྱའོ། །འདི་ལ་ཡིད་ཆེས་བརྟན་པོ་སྐྱེ་བ་གལ་ཆེ་
ཞིང་། ཁྱད་པར་དུ་དྲིན་ཡོད་པ་དྲིན་དྲན་པའི་གཞི་ལ་མར་ཤེས་ནས་བསྒོམ་པ་གནད་
ཆེའོ། །དེ་རྣམས་ཀྱིས་དགྲ་ལ་སོགས་པར་ཡང་བྱས་སོ་སྙམས་ན་དངོས་ལ་དེ་བདེན་
ཀྱང་། འདིར་སྙིང་རྗེ་སྐྱེ་བའི་དམིགས་ཡུལ་ཡིད་དུ་འོང་བའི་རྣམ་པར་བསྒྲུབ་པའི་
ལམ་གྱི་གེགས་སུ་འགྲོ་བས་དགྲ་ལ་སོགས་པ་ཡང་བྱས་སོ་སྙམ་དུ་བསམ་པར་མི་བྱའོ།།
གསུམ་པ་བྱམས་དང་སྙིང་རྗེ་བསྒོམ་པ་ནི། མ་རྣམས་སྡུག་བསྔལ་དངོས་སྤྱོད་
རྒྱུ་ལ་ཞུགས། །སྡུག་བསྔལ་བྲལ་བྱའི་སྙིང་རྗེ་ཆེན་པོ་བསྒོམ། །ཕན་གདགས་གདགས་
པ་ཆེན་པོ་ལ་སོགས་ཀྱི། །བདེ་དང་འཕྲད་བྱའི་བྱམས་པ་དེ་བཞིན་ཏེ། །ཞེས་པ། དེ་ལྟར་



203
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
འགྲོ་བ་མཐའ་དག་དྲིན་ཅན་གྱི་མ་ལ་སོགས་པའི་གཉེན་འབྲེལ་ཡིན་ཞིང་། དེ་དག་
ལ་ཡང་གོང་དུ་ཚེ་འདིའི་མ་ལ་ཅི་ལྟར་སྒོམ་པ་བཞིན་དུ་བྱམས་སྙིང་རྗེ་བསྐྱེད་པར་
བྱའོ། །དེ་ལ་མ་རྣམས་ཀྱི་དྲིན་དྲན་ནས་སྡུག་བསྔལ་དང་བྲལ་ཞིང་བདེ་བ་དང་ལྡན་
ན་སྙམས་པའི་སྙིང་རྗེ་ཙམ་ནི་ཐེག་དམན་པ་ལ་ཡང་ཡོད་པས་ན་དེ་ཙམ་གྱིས་མི་ཆོག་
པས་དེ་དག་གི་དྲིན་བཟོའི་ལན་ལ་རང་ཉིད་ཀྱི་དེ་རྣམས་སྡུག་བསྔལ་ལས་བྲལ་ཞིང་
བདེ་བ་ལ་སྤྲད་པར་བྱའོ་སྙམས་པའི་ཉེར་ལེན་ཅན་གྱི་ལྷག་པའི་བསམ་པ་བསྐྱེད་དགོས་
སོ། །དེ་ཡང་དོན་བྱ་ཡུལ་གྱི་མ་རྣམས་ཀྱི་ཁམས་ལ་བདེ་སྡུག་ཅི་ལྟར་ཡོད་པ་བརྟག་
པས་དེ་རྣམས་ངན་འགྲོ་ལ་སོགས་པའི་སྡུག་བསྔལ་དངོས་སུ་སྤྱོད་བཞིན་དུ་ཡང་སྡུག་
བསྔལ་གྱི་རྒྱུ་མི་དགེ་བ་དང་ཉོན་མོངས་པ་མངོན་དུ་ཞུགས་ཏེ་སྤྱོད་པར་འདུག་པས་
སྡུག་བསྔལ་རྒྱུ་དང་བཅས་པ་བྲལ་ཞིང་། གནས་སྐབས་ཀྱི་ཕན་གདགས་པ་ལ་མངོན་
མཐོའི་དཔལ་འབྱོར། མཐར་ཐུག་ཏུ་ཕན་གདགས་པ་ཆེན་པོ་བྱང་ཆུབ་གསུམ་གྱི་བདེ་
བ་ལ་བཀོད་པར་བྱའོ་སྙམ་དུ་སེམས་ཅན་དོན་དུ་སེམས་བསྐྱེད་པ་དང་། ཡང་སེམས་
ཅན་ཐམས་ཅད་བྱང་ཆུབ་ཀྱི་བདེ་བ་སོགས་ལ་འཁོད་དགོས་ཀྱང་ད་ལྟ་ང་རང་གི་ཚོད་
འདིས་ནི་སེམས་ཅན་གཅིག་གི་འཕྲལ་བདེ་ཡང་རྫོགས་པར་སྟེར་བའི་ནུས་པ་མེད་ལ།
དེར་མ་ཟད་ཉན་རང་དགྲ་བཅོམ་གྱི་གོ་འཕང་ཐོབ་ཀྱང་སེམས་ཅན་ཉུང་ཟད་རེ་དང་
དོན་ཡང་ཐར་པ་ཙམ་བསྒྲུབ་ནུས་ཀྱི་ཐམས་ཅད་མཁྱེན་པའི་གོ་འཕང་ལ་འཁོད་མི་
ནུས་པས། སེམས་ཅན་ཐམས་ཅད་ཀྱི་དོན་ཡོངས་སུ་རྫོགས་པའི་ནུས་པ་དང་ལྡན་པ་ནི་
སངས་རྒྱས་ཁོ་ན་ལས་གཞན་ལ་མེད་པས་བདག་གིས་སངས་རྒྱས་ཐོབ་པར་བྱའོ་སྙམ་
དུ་སངས་རྒྱས་ཐོབ་པར་འདོད་པའི་སེམས་བསྐྱེད་དོ། །དེ་ཡང་། དེ་ཡི་ནུས་མེད་དེ་ལྡན་



204
སྒོ་བཞི་མཛོད་ལྔའི་ཡང་བཅུད།
སངས་རྒྱས་ཏེ། །ཞེས་པས་བསྟན་ནོ།།
གསུམ་པ་དབྱེ་པ་ནི། ཐོབ་པར་འདོད་དང་སྒྲུབ་པའི་ཐབས་གཉིས་ནི། །སྨོན་
འཇུག་བྱང་ཆུབ་སེམས་གཉིས་ལུང་ལས་བཤད། །རྒྱུ་དང་འབྲས་བུའི་སེམས་བསྐྱེད་
བླ་མས་གསུངས། །ཞེས་པ། སྤྱིར་ལམ་ལྔའམ་ས་མཚམས་ཀྱི་དབྱེ་བ། གྲོགས་ཅན་
ནམ། དཔེས་མཚོན་དུ་དབྱེ་བ། བདེན་གཉིས་སམ་དྲང་དོན་གྱི་དབྱེ་བ་སོགས་ཡོད་
ཀྱང་། འདིར་ནི་སེམས་ཅན་གྱི་དོན་དུ་སངས་རྒྱས་ཐོབ་པར་འདོད་པ་དང་། སྡོམ་
པས་བཟུང་ནས་སངས་རྒྱས་བསྒྲུབ་པའི་ཐབས་ཕར་ཕྱིན་དྲུག་ལ་སོགས་པའི་ལམ་ལ་
འཇུག་པ་དང་གཉིས་རིམ་པ་ལྟར་སྨོན་པ་བྱང་ཆུབ་ཀྱི་སེམས་དང་འཇུག་པ་བྱང་ཆུབ་
ཀྱི་སེམས་གཉིས་ཡིན་པར་ལུང་ལས་གསུང་སྟེ། ཇི་སྐད་དུ། སྨོན་པ་སེམས་ཅན་དོན་
ལ་སྨོན་བྱེད་ཅིང་། །འཇུག་པ་དེའི་དོན་ལ་འཇུག་པར་བྱ། །ཞེས་སོ། །ཡང་སེམས་ཅན་
གྱི་དོན་ལ་འབྲས་བུ་སངས་རྒྱས་ཐོབ་པར་བྱའོ། །ཞེས་འབྲས་བུ་ལ་དམ་བཅའ་བ་དང་།
སངས་རྒྱས་འགྲུབ་པའི་རྒྱུ་ཚོགས་གཉིས་ཀྱི་དགེ་བ་བསྒྲུབ་པར་བྱའོ། །ཞེས་རྒྱུ་ལ་དམ་
བཅའ་བའི་སེམས་བསྐྱེད་དེ་གཉིས་སུའང་བླ་མ་དམ་པས་གསུངས་ཀྱང་ཡོངས་སུ་
གྲགས་པ་ནི་གོང་མ་ལྟར་ཡིན་ནོ།།
བཞི་པ་སེམས་བསྐྱེད་ཀྱི་ཚད་ངོས་བཟུང་བ་ནི། དེ་ལྟར་རིམ་གྱིས་སྦྱང་པའི་འགྲོ་
བ་ལ། །བུ་ཅིག་མ་ལྟར་བརྩེ་བའི་སྙིང་རྗེ་ནི། །འབད་མེད་ངང་གིས་སྐྱེས་ཚེ་དེ་བཞིན་
ཏེ། །ཐེག་ཆེན་ལམ་གྱི་གཞི་ཡིན་འབད་པས་སྦྱངས། །ཞེས་པ། དེ་ལྟར་འགྲོ་བ་རྣམས་
མར་བསྒོམ་པ་དང་། དྲིན་དྲན་པ་དང་། བྱམས་སྙིང་རྗེ་བསྒོམ་པ་དང་། དྲིན་དུ་བཟོ་བའི་
ལྷག་བསམ་ལ་སོགས་རིམ་གྱིས་བསྒོམ་ཞིང་སྦྱང་བའི་མཐུས་འགྲོ་བ་མཐའ་དག་ལ་



205
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཕྱོགས་རིས་མེད་པར་བུ་གཅིག་པོར་སྡུག་བསྔལ་བར་གྱུར་པའི་མ་ལྟར་བརྩེ་བའི་སྙིང་
རྗེ་འབད་པ་མེད་པར་ངང་གིས་སྐྱེ་པ་དེ་ཚེ་སྙིང་རྗེ་ཅན་གྱི་བྱང་ཆུབ་ཀྱི་སེམས་དེ་སྐྱེས་
སོ་ཞེས་རིགས་པར་བྱའོ། །འདི་ནི་ཐེག་པ་ཆེན་པོའི་ལམ་གྱི་གཞི་དང་རྩ་བ་ཡིན་པས་
འབད་པ་དུ་མས་མ་སྐྱེས་ཀྱི་བར་དུ་སྦྱང་བར་བྱ་སྟེ། ཡང་རྩེ་ལས། བསམ་པ་བྱང་ཆུབ་ཏུ་
སེམས་བསྐྱེད་པ་ནི་བོན་ཐམས་ཅད་ཀྱི་གཞི་འགྲམ། དགེ་བ་ཐམས་ཅད་ཀྱི་རྩ་བ། ཞེས་
གསུངས་པ་ལྟར་རོ། །འདི་ལྟ་བུའི་སེམས་ཀྱིས་ཟིན་ན་དུད་འགྲོ་ལ་ཟན་ཆང་ཅིག་བྱིན་
པ་དང་། བསྙེན་གནས་སོགས་ཀྱི་སྡོམ་པ་སྣ་རེ་བསྲུང་བ་སོགས་ཀྱི་དགེ་བ་ཆེ་ཆུང་གང་
ཡང་ཐེག་པ་ཆེན་པོའི་ལམ་དུ་འགྱུར་ལ། འདི་མེད་ན་ནི་སྟོང་པ་ཉིད་རྟོགས་པ་དང་
བསམ་གཏན་བསྒོམ་པ་སོགས་ཟབ་པར་འཛིན་པའི་ཉམས་ལེན་གང་ཐེག་ཆེན་གྱི་ལམ་
དུ་མི་ཆུད་དེ། རྒྱུ་མཚན་གོང་དུ་ཡང་ལན་དུ་མར་ཤུགས་བསྟན་ཏུ་སོང་ངོ་། །གང་དག་
ཐེག་པ་ཆེན་པོའི་གཞུང་ཡིན་ན་སེམས་ཅན་གྱི་དོན་དུ་སངས་རྒྱས་ཐོབ་པར་འདོད་
པའི་སྙིང་རྗེའི་རྩ་བ་ཅན་གྱི་བྱང་ཆུབ་སེམས་བསྐྱེད་པའི་ཐབས་ཀྱི་སྦྱོང་ལུགས་རྣམས་
གཞུང་གི་མཐིལ་དུ་ལེགས་པར་སྟོན་དགོས་པ་ལ། དེ་ཟུར་ཙམ་ཡང་སྟོན་ཅིང་སེམས་
དྲན་རིག་གི་ཤེས་པ་འདི་ལ་བྱང་ཆུབ་ཀྱི་སེམས་ཞེས་མིང་བཏགས་ནས་འབད་པ་དུ་
མས་དེ་འབའ་ཞིག་སྟོན་པའི་རྟོག་བཟོའི་མན་ངག་དག་ལ་གཞུང་ལུགས་ལ་ཐོས་བསམ་
ཀྱི་ཤེས་རབ་མ་སྐྱེས་པའི་བླུན་པོ་དག་གིས་ཁུངས་མ་ཡིན་པར་རློམས་ནས་དཔང་པོར་
ཁུར་ཞིང་དེ་ལས་སྟོན་པའི་དོན་བཞིན་དུ། སེམས་ལ་བཟང་ངན་གྱི་རྣམ་རྟོག་ཐམས་
ཅད་འགག་པའི་རང་གསལ་འཛིན་མེད་ལ་ཙེན་ནེ་བཞག་པའམ། རྣམ་རྟོག་གང་
འཕྲད་ངོས་ཟིན་ཙམ་བསྐྱང་བ་ལ་ཉམས་ལེན་གྱི་མཐིལ་དུ་བྱེད་པ་དག་ནི། སྔོན་གྱི་ཕྱི་
རསE
ས]༌



206
，
སྒོ་བཞི་མཛོད་ལྔའི་ཡང་བཅུད།
རོལ་པའི་སྟོན་པ་དྲང་སྲོང་སེར་སྐྱའི་གཞུང་ལུགས་འཛིན་པའི་གྲུབ་མཐའི་ཕྱོགས་སུ་
གཏོགས་པར་ཤེས་པར་བྱའོ།། །
ལྔ་པ་ཆོ་ག་ལ། དགོས་པའི་མདོར་བསྟན་པ་ནི། སེམས་བསྐྱེད་བརྟན་ཞིང་
བསོད་ནམས་འཕེལ་བའི་ཕྱིར། །དེ་གཉིས་རིམ་པའི་ཆོ་གས་འབྱེད་པར་བྱ། །ཞེས་
པ། སྤྱིར་འདོད་གཟུགས་ཀྱི་རྟེན་ཅན་སྨོན་སེམས་སྐྱེ་རུང་ཐམས་ཅད་འདིའི་རྟེན་དུ་
རུང་བར་བཤད་ཀྱང་། འཁོར་བའི་ཉེས་དམིགས་དྲན་པའི་ཡོན་ཏན་གྱི་རང་ལ་སྐྱོ་
བ་སྐྱེས་གཞན་ལ་སྙིང་རྗེ་སྐྱེས་པའི་ཡིད་བསྐུལ་ཞིང་ཁྱད་པར་དུ་གོང་དུ་བསྟན་པ་
ལྟར་སེམས་ཅན་རྣམས་ལ་ཕྱོགས་རིས་མེད་པར་རང་བས་གཞན་གཅེས་ཀྱི་བྱང་ཆུབ་
ཀྱི་སེམས་དེ་སྐྱེས་པའི་སེམས་ཅན་གཅིག་གིས་དེ་དམ་བཅས་བཟུང་ནས་མི་ཉམས་
པར་བརྟན་པར་འགྱུར་ཞིང་། མདོ་ལས། སེམས་ཅན་གྱི་དོན་ལ་ལྡོག་པ་མེད་པར་དམ་
བཅས་ནས་གནས་པ་དེའི་ཚེ་བསོད་ནམས་དཔག་ཏུ་མེད་པ་སྐྱེའོ། །ཞེས་གསུངས་པ་
ལྟར་བསོད་ནམས་འཕེལ་བའི་ཕྱིར་སྨོན་འཇུག་གི་སེམས་བསྐྱེད་དེ་གཉིས་རིམ་པས་
ཆོ་གས་བསྐྱེད་པར་བྱའོ། །དེ་ལས་གཞུང་རྣམ་པར་དག་པ་གང་ལས་ཀྱང་འཇུག་སྡོམ་
བླངས་པའི་ཆོ་ག་འབྱུང་གི་སྨོན་སེམས་ཆོ་གས་བསྐྱེད་པའི་བཤད་པོ་མ་བྱུང་ཡང་
འདིར་ནི། སྔ་རབས་པའི་བླ་མ་ཁ་ཅིག་གིས་སྔོན་ཏུ་སྨོན་སེམས་ཆོ་གས་བླང་ནས་
དེའི་བསླབ་བྱ་ལ་གནས་ཅིང་འཇུག་སེམས་ཀྱི་ཕན་ཡོན་དྲན་པ་དང་། བྱང་སེམས་ཀྱི་
བསླབ་བྱ་ཕ་རོལ་ཕྱིན་པ་དྲུག་ལ་སོགས་པ་སྤྱོད་པ་རླབས་པོ་ཆེ་དེ་དག་རང་གིས་སློབ་
པར་འདོད་པ་ལ་སེམས་རྩལ་སྦྱངས་ནས་སྤྲོ་ཤུགས་སྐྱེས་པའི་ཚེ་འཇུག་སྡོམ་བཟུང་པ་
ནི་སྡོམ་པ་བརྟན་ཞིང་མཐར་ཕྱིན་པར་འགྱུར་བའི་ཐབས་མཁས་ཀྱི་སྤྱོད་པ་ཡིན་ཞེས་



207
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
གསུངས་པ་ལྟར་ཡིན་ནོ།།
གཉིས་པ་སྨོན་སེམས་ཀྱི་ཆོ་ག་ནི། བསོད་ནམས་ཚོགས་བསགས་སྐྱབས་སུ་
གསོལ་བྱས་ནས། །རང་གཞན་ཡུལ་ལ་ཡན་ལག་ཚང་པ་ཡིས། །སངས་རྒྱས་སེམས་
དཔའ་རྣམས་ཀྱི་ཐུགས་བསྐྱེད་བཞིན། །བདག་ཀྱང་བྱང་ཆུབ་སེམས་མཆོག་བསྐྱེད་
པར་བགྱིའོ། །ཞེས་པ། གནས་ཡིད་དུ་འོང་བར་བླ་བྲེ་རྒྱབ་ཡོལ་སོགས་ཀྱིས་བརྒྱན་
ལ་འབྱོར་ཚད་ཀྱི་མཆོད་པ་འཕང་མེད་དུ་ལེགས་པར་བཤམས་ལ་བླང་ཡུལ་ནི་བྱང་
སེམས་སྡོམ་ལྡན་བཤེས་གཉེན་ཡོད་ན་གདན་ཁྲི་མཐོན་པོར་བཞུགས་སུ་བཅུག་ལ་
སངས་རྒྱས་ཀྱི་འདུ་ཤེས་བསྐྱེད་མེད་ན་སངས་རྒྱས་ཀྱི་སྐུ་གཟུགས་དང་ཐེག་ཆེན་
གྱི་གསུང་རབ་བཞུགས་སུ་གསོལ། དེ་ཡང་མེད་ན་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་མངོན་སུམ་པ་ལྟ་བུ་དམིགས་ལ་དེ་དག་གི་ཡོན་ཏན་ཐམས་ཅད་
སྙིང་ཐག་པ་ནས་དྲན་པར་བྱས་ལ། ཐལ་མོ་སྦྱར་པུས་མོ་བཙུགས་ལ་བསོད་ནམས་ཀྱི་
ཚོགས་བསགས་པ་དང་སྒྲིབ་པ་སྦྱངས་ནས་སྣོད་རུང་བྱེད་པའི་དོན་དུ་ཕྱག་འཚལ་
བ་ནས་བསྔོ་བའི་བར་ཡན་ལག་བདུན་པ་དོན་དྲན་བཞིན་ཚིག་བརྗོད་པར་བྱའོ། །དེ་
ནས་བླ་མ་ཡོད་ན་ཕྱག་འཚལ་ཏེ་ཡོན་དང་མཎྜལ་ཕུལ་ནས་འདི་སྐད་དུ། སློབ་དཔོན་
བདག་ལ་དགོངས་སུ་གསོལ། ཅི་ལྟར་སྔོན་གྱི་སངས་རྒྱས་དང་གཡུང་དྲུང་སེམས་
དཔའ་རྣམས་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཐུགས་བསྐྱེད་
པ་ལྟར་། བདག་མིང་འདི་ཞེས་བགྱི་བ་ལ། སློབ་དཔོན་གྱིས་བླ་ན་མེད་པར་ཡང་
དག་པར་རྫོགས་པའི་བྱང་ཆུབ་ཀྱི་སེམས་བསྐྱེད་དུ་གསོལ་ལོ། །ཞེས་ལན་གསུམ་གྱི་
བར་དུ་གསོལ་བ་གདབ་བོ། །བླ་མས་ཀྱང་རིགས་ཀྱི་བུ་ཁྱོད་བྱང་སེམས་ཀྱི་ཕན་ཡོན་



208
སྒོ་བཞི་མཛོད་ལྔའི་ཡང་བཅུད།
མཐོང་ངམ། དེ་འཛིན་པ་ལ་སྤྲོའམ། ཉམས་པའི་ཉེས་དམིགས་དྲན་ནམ། མི་ཉམས་
པར་བརྟན་པར་བཟུང་ངམ། ཞེས་དྲིས་ནས། མཐོང་ལགས་སོགས་ཀྱིས་ལན་གདབ་
བོ། །བླ་མ་མེད་ན་གསོལ་གདབ་དང་དྲི་མི་དགོས་སོ། །དེ་ནས་སྐྱབས་ཡུལ་སྐུ་གསུམ་
གྱི་སངས་རྒྱས་དང་ཐེག་ཆེན་གྱི་ལུང་རྟོགས་ཀྱི་བོན། གཡུང་དྲུང་སེམས་དཔའ་ཕྱིར་
མི་ལྡོག་པའི་ཚོགས་རྣམས་གསལ་གདབ་ལ། ཚིག་ནི་སྐྱབས་འགྲོའི་ལེའུ་ནས་འབྱུང་
བ་བཞིན་ལན་གསུམ་བརྗོད་དོ། །དེ་ནས་སེམས་ཅན་གྱི་དོན་དུ་སངས་རྒྱས་ཐོབ་པར་
འདོད་པའི་བྱང་ཆུབ་ཀྱི་སེམས་བསྐྱེད་པར་དམ་བཅས་ནས་དེ་ལས་གཏན་དུ་མི་ལྡོག་
པར་བཟུང་བར་བྱའོ་སྙམ་ལ། ཕྱོགས་བཅུ་ན་བཞུགས་པའི་སངས་རྒྱས་དང་གཡུང་
དྲུང་སེམས་དཔའི་ཚོགས་རྣམས་བདག་ལ་དགོངས་སུ་གསོལ། །བདག་མིང་འདི་ཞེས་
བགྱིས་པས་དུས་འདི་ནས་བཟུང་ནས་ནམ་ཅི་སྲིད་གཡུང་དྲུང་གི་སྙིང་པོ་ལ་མཆིས་
ཀྱི་བར་དུ་སྔོན་གྱི་སངས་རྒྱས་དང་གཡུང་དྲུང་སེམས་དཔའ་རྣམས་ཀྱིས་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ཏུ་ཐུགས་བསྐྱེད་པ་བཞིན་དུ་བྱང་ཆུབ་མཆོག་
ཏུ་སེམས་བསྐྱེད་པར་བགྱིའོ། །ཞེས་ལན་གསུམ་བརྗོད་དོ། །དེ་ནས་འདིའི་སྐབས་སུ་
འཇུག་སྡོམ་མི་ལེན་ན། སྨོན་སེམས་ཐོབ་ཤེས་ཀྱི་དགའ་བ་མཛོད་ལ་དེའི་བསླབ་བྱ་
ལེགས་པར་ཤེས་པར་བྱས་ལ་བསླབ། འཇུག་སྡོམ་གྱི་བསླབ་བྱ་རྩ་ལྟུང་དང་ཉེས་བྱས་
རྣམས་ཤེས་པར་བྱས་ཤིང་སྤྱོད་པ་ཕྱིན་དྲུག་གི་སྤྱོད་ཚུལ་ལ་སློབ་འདོད་སྦྱང་ནས་ཕྱིས་
འཇུག་སྡོམ་བཟུང་བ་ལ་སྤྲོ་བ་སྐྱེས་པའི་ཚེ་སྡོམ་པ་བླངས་བར་བྱའོ། །གལ་ཏེ་དང་པོ་
ནས་ཐེག་པ་ཆེན་པོའི་རིགས་ཀྱི་ནུས་པ་རྒྱས་ཤིང་ཐེག་ཆེན་གྱི་སྡེ་སྣོད་ལ་བློ་སྦྱངས་
པས་ལྟུང་བ་དང་ལྟུང་མེད་སོགས་ཀྱི་བྱེ་བྲག་ལེགས་པར་ཤེས་པའི་བློ་གྲོས་ཅན་ཡིན་
པ



209
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ན་སྨོན་འཇུག་ཅིག་ཆར་དུ་ལེན་པའི་སྲོལ་མང་དུ་སྣང་ངོ་།།
གསུམ་པ་འཇུག་སྡོམ་གྱི་ཆོ་ག་ནི། དེ་ཕྱིར་དེ་དག་འགྲོ་ལ་ཕན་དོན་དུ། །བྱང་
ཆུབ་སེམས་དཔའི་བསླབ་པ་ལ་གནས་པར། །བདག་ཀྱང་སེམས་དཔའི་སྤྱོད་པར་
བསླབ་པ་ལ། །འཇུག་པ་བྱང་ཆུབ་མཆོག་ཏུ་སེམས་བསྐྱེད་དོ། །ཞེས་པ། སྐྱབས་འགྲོ་
ཡན་ཆད་སྨོན་སེམས་བཟུང་བའི་ཆོ་ག་ཅི་ལྟ་བ་བཞིན་དུ་བྱས་ལ། དངོས་གཞིའི་དམ་
བཅའ་ལ་སྔོན་གྱི་སངས་རྒྱས་དང་གཡུང་དྲུང་སེམས་དཔའ་རྣམས་ཀྱིས་འགྲོ་བ་ལ་
ཕན་གདགས་པའི་ཆེད་དུ་བྱང་སེམས་ཀྱི་བསླབ་པའི་ཚུལ་ཁྲིམས་ཐམས་ཅད་བསླབ་
ནས་དེ་ལས་མི་འདའ་བར་གནས་པ་ལྟར། བདག་ཀྱང་དེ་ལྟ་བུའི་སྤྱོད་པ་ལ་བརྩོན་
པ་མི་འདོར་བར་བྱའོ་སྙམ་དུ་འདུན་པ་དྲག་པོས་སྤྱོད་ལམ་སྔར་བཞིན་དུ་དགོངས་
གསོལ་སྔོན་ཏུ་སོང་ནས། ཅི་ལྟར་སྔོན་གྱི་སངས་རྒྱས་དང་གཡུང་དྲུང་སེམས་དཔའ་
རྣམས་ཀྱི་བསླབ་གཞིར་གྱུར་པ། དགེ་བ་དང་དུ་ལེན་པའི་ཚུལ་ཁྲིམས་དང་། མི་དགེ་
བ་སྤོང་བའི་ཚུལ་ཁྲིམས་དང་། སེམས་ཅན་དོན་བྱེད་ཀྱི་ཚུལ་ཁྲིམས་ལ་གནས་པ་
ལྟར་བདག་མིང་འདི་ཞེས་བགྱིས་བས་ཀྱང་། ཇི་སྲིད་སྙིང་པོ་བྱང་ཆུབ་ལ་མ་མཆིས་
ཀྱི་བར་དུ་བྱང་ཆུབ་སེམས་དཔའི་སྤྱོད་པ་ཚུལ་ཁྲིམས་གསུམ་ལ་བསླབ་པར་བགྱིའོ། །
ཞེས་ལན་གསུམ་ཁས་བླང་བར་བྱའོ། །དེ་ནས་ཕན་ཡོན་དྲན་པས་དགའ་བ་བསྐྱེད་
ཅིང་བདག་ལ་བྱང་ཆུབ་ཏུ་སེམས་བསྐྱེད་པའི་བླ་མ་དང་སངས་རྒྱས་བྱང་ཆུབ་སེམས་
དཔའ་རྣམས་ལ་གཏང་རག་གི་ཕྱག་དང་མཆོད་པ་འབུལ་བར་བྱའོ། །སེམས་བསྐྱེད་
ཀྱི་ཆོ་ག་འདི་སྔ་རབས་པ་དག་གིས་མཛད་པ་མང་དུ་སྣང་བ་ལས་གང་ཡིད་བརྟན་དུ་
རུང་པ་ལ་བརྟེན་ནས་བསྡུས་པའི་དོན་ཙམ་བྲིས་པ་ཡིན་པས་འདིས་ཀྱང་གོ་ཚོད་ལ།



210
སྒོ་བཞི་མཛོད་ལྔའི་ཡང་བཅུད།
རྒྱས་པར་འདོད་ན་རང་མོས་ལ་བརྟེན་ནས་བླངས་པས་ཀྱང་ཆོག་གོ།
དྲུག་པ་བསླབ་བྱ་ལ་གསུམ། སྨོན་སེམས་ཀྱི་བསླབ་བྱ་དང་། འཇུག་སྡོམ་གྱི་
བསླབ་བྱ་དང་། ཤེས་བྱེད་ཀྱི་ལུང་གིས་མདོ་བསྡུ་བའོ། །དང་པོ་ལ་གཉིས་ལས། ཚེ་
འདིར་མི་ཉམས་ཤིང་འཕེལ་བར་བྱ་བ་ནི། དེ་ལྟར་འགྲོ་དང་འགྲོ་ལ་ཕན་པའི་སེམས། །
བསྐྱེད་པ་དེ་ནི་ནམ་ཡང་མི་གཏོང་ཞིང་། །དེ་ལ་སྤྲོ་ཕྱིར་ཕན་ཡོན་དྲན་པ་དང་། །སྤེལ་
བར་བྱ་ཕྱིར་ཡང་ཡང་སེམས་བསྐྱེད་དོ། །ཞེས་པ། དེ་ལྟར་སྨོན་སེམས་བསྐྱེད་ནས་
འགལ་རྐྱེན་ཅི་ལྟ་བུས་ཀྱང་གང་གི་དོན་བྱ་བའི་འགྲོ་བ་སྤྱི་དང་བྱེ་བྲག་བློས་མི་
སྤངས་བ་དང་། བདག་གིས་དོན་བྱེད་པའི་སངས་རྒྱས་ཐོབ་འདོད་ཀྱིས་སེམས་བསྐྱེད་
པ་དེ་ནི། ཞུམ་པ་ལ་སོགས་ཀྱིས་རྐྱེན་ཅི་ལྟ་བུས་ཀྱང་སྐད་ཅིག་ཀྱང་མི་གཏོང་བར་
བྱ་སྟེ་མི་ཉམས་པའི་བསླབ་བྱ་གཉིས་སོ། །སེམས་བསྐྱེད་སྤྲོ་ཤུགས་འཕེལ་བའི་ཕྱིར་
དུ། འོག་ཏུ་བསྟན་པའི་ཕན་ཡོན་རྣམས་ཞག་རེ་ལ་དུས་དྲུག་སོགས་ཡང་ཡང་དྲན་
པར་བྱས་ལ་ཉིན་ལན་གསུམ་མཚན་ལན་གསུམ་དུ་ཆོ་ག་བསྡུས་པ་ཙམ་གྱིས་སེམས་
བསྐྱེད་པ་དང་། སེམས་བསྐྱེད་དངོས་འཕེལ་བའི་ཕྱིར། སྟོང་ཉིད་ཀྱིས་ཟིན་པའི་སྒོ་
ནས་སྐྱབས་གནས་ལ་མཆོད་པ་དང་། སེམས་ཅན་ལ་སྦྱིན་པ་སོགས་ཚོགས་གཉིས་
བསོགས་པ་ལ་བརྩོན་པ་སྟེ། སྤེལ་བའི་བསླབ་བྱ་གཉིས་སོ།།
གཉིས་པ་སྐྱེ་བ་གཞན་དུ་ཡང་མི་ཉམས་པར་དཀར་ནག་གི་བོན་བཞིའི་སྤོང་
ལེན་ནི། གཞན་ཡང་བླ་མ་བསླུ་དང་ཐེག་ཆེན་སྨོད། །གཞན་ལ་འགྱོད་པ་བསྒྲུབ་དང་
གཡོ་སྒྱུས་ཉམས། །དེ་ལས་ལྡོག་པ་རྫུན་སོགས་སྤང་བ་ཡིས། །དཀར་པོའི་བོན་བཞིས་
སྨོན་སེམས་ཉམས་མི་བྱེད། །ཅེས་པ། ནག་པོ་བོན་བཞི་ནི། མཁན་པོ་དང་སློབ་དཔོན་



211
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དང་། དེ་གཉིས་དང་འདྲ་བའི་རང་ལ་ཕན་བདགས་པའི་བླ་མ་དང་ཡོན་ཏན་དང་
ལྡན་པའི་མཆོད་འོས་དག་ལ་རྫུན་གྱིས་དབུ་བསྐོར་ནས་བསླུས་པ་དང་གཅིག ཐེག་
ཆེན་དུ་ཞུགས་པའི་བྱང་ཆུབ་སེམས་བསྐྱེད་པ་ལ་ཞེ་སྡང་གིས་ཀུན་ནས་བསླང་ནས་
སྨོད་པ་བྱེད་པ་དང་གཉིས། དགེ་བ་བྱེད་པའི་གང་ཟག་གཞན་འགྱོད་པ་དང་མི་ལྡན་
པ་ལ་འགྱོད་དུ་བཅུག་པའི་བསམ་པས་འགྱོད་པའི་གནས་མ་ཡིན་པ་ལ་མགོ་རྨོངས་
པར་བྱས་ནས་འགྱོད་པ་བསྐྱེད་པ་དང་གསུམ། སེམས་ཅན་གཞན་གང་རུང་ལ་བྲེ་
སྲང་སོགས་ཀྱིས་གཡོ་སྒྱུ་བྱས་ནས་མགོ་བསྐོར་བའམ། རང་གི་ཉེས་སྐྱོན་ཐབས་
ཀྱིས་སྦེད་པའི་གཡོ་དང་ཡོན་ཏན་མེད་བཞིན་དུ་ཡོད་པ་ལྟར་སྟོན་པའི་སྒྱུ་སྟེ་བཞི་
པོ་གང་རུང་བྱས་ན་ཚེ་འདིར་སེམས་བསྐྱེད་མཐུ་ཆུང་ཞིང་སྐྱེ་བ་གཞན་དུ་མངོན་
དུ་མི་འགྱུར་བས་ཉམས་པར་བྱེད་དོ། །དེ་བཞིའི་གཉེན་པོར་དེ་ལས་ལྡོག་སྟེ་སྲོག་
གམ་བཞད་གད་ཙམ་དུ་ཡང་ཤེས་བཞིན་རྫུན་མི་སྨྲ་བ་དང་། བྱང་ཆུབ་སེམས་དཔའ་
རྣམས་ལ་སྟོན་པའི་འདུ་ཤེས་བསྐྱེད་ཅིང་ཡོན་ཏན་བསྔགས་པ་བརྗོད་པ་དང་། རང་
གིས་སྨིན་པར་བྱས་པ་ཐམས་ཅད་ཉན་རང་གི་ས་མ་ཡིན་པར་ཐེག་པ་ཆེན་པོའི་སར་
སྨིན་པར་བྱེད་པ་དང་། གཡོ་སྒྱུ་སྤངས་ནས་སེམས་དྲང་པོར་གནས་པ་སྟེ་དཀར་པོའི་
བོན་བཞི་འདིས་སྐྱེ་བ་གཞན་དུ་སེམས་མི་ཉམས་པར་བྱེད་པའོ། །གཞན་ང་རྒྱལ་དང་
འཕྲག་དོག་དང་སེར་སྣ་སྤངས་པ་དང་། གཞན་གྱི་བདེ་སྐྱིད་འབྱོར་བ་མཐོང་ན་ཡིད་
དགའ་བ་དང་བཞི་ལྡན་ན་ཚེ་འདིར་སྨོན་སེམས་མི་འདོར་ཞིང་སྤྱོད་ལམ་ཐམས་ཅད་
དུ་བྱང་ཆུབ་ཀྱི་སེམས་སྦྱོང་བར་བྱས་པ་ཡིས། སྐྱེ་བ་གཞན་དུའང་མི་འདོར་བ་མདོ་སྡེ་
ལས་གསུངས་སོ། །དེ་ལས་མི་ཉམས་པའི་བསླབ་བྱ་གཉིས་ལས་འདས་ན་སྨོན་སེམས་



2i2
སྒོ་བཞི་མཛོད་ལྔའི་ཡང་བཅུད།
གཏོང་པས་བཤགས་སྡོམ་བྱས་ལ་སླར་བླངས། སྤེལ་བའི་བསླབ་བྱ་གཉིས་ལས་ཉམས་
པ་དང་། ནག་པོའི་བོན་བཞི་རྣམས་བྱས་ན་བར་མ་དགེ་བ་ཁས་བླངས་པའི་བསླབ་བྱ་
ལས་འགལ་བའི་ཉེས་བྱས་ཡིན་པས་སྟོབས་བཞིའི་བཤགས་པ་བྱའོ། །བཤགས་ཡུལ་
ནི་བླང་ཡུལ་དང་འདྲའོ།།
གཉིས་པ་འཇུག་སྡོམ་གྱི་བསླབ་བྱ་ལ་གཉིས་ལས། དང་པོ། སྤྱོད་པ་སྤྱི་ལ་
བསླབ་ཚུལ་ནི། ཐབས་ཤེས་ཟུང་འབྲེལ་སེམས་དཔའི་སྤྱོད་པ་བསླབ། །སྐད་ཅིག་རྒྱུན་
གྱི་ཕན་གདགས་ཆེན་པོ་བྱ། །ཕར་ཕྱིན་རྣམས་དང་བསྡུ་བ་བཞི་སོགས་ལ། །བསླབ་
པར་བྱ་སྟེ་རྒྱས་པ་གཞན་དུ་བལྟ། །ཞེས་པ། འཇུག་པ་སེམས་བསྐྱེད་ཀྱི་སྡོམ་པ་བླངས་
པ་ནི། སེམས་ཅན་གྱི་དོན་དུ་སངས་རྒྱས་སྒྲུབ་པ་ཡིན་ལ་ཁས་བླང་པ་ལྟར་མ་བསྒྲུབ་
ན་དོན་མི་གྲུབ་པར་མ་ཟད་ཁས་བླངས་འགལ་བའི་ཉེས་པས་ངན་འགྲོར་ལྟུང་བས་
རང་བཞིན་བསླུ་བ་འགྱུར་ཏེ། མདོ་ལས། རྟོགས་སོ་བྱས་ནས་ཅི་ཡང་མ་སྤྱད་ན། །བླ་
ན་མེད་པའི་འབྲས་བུ་ཐོབ་པར་མི་འགྱུར་རོ། །ཞེས་དང་། སེམས་ཅན་སངས་རྒྱས་
རྒྱུ་ཡིན་ཏེ། མ་བསྒྲུབ་བར་དུ་འཚང་མི་རྒྱུ། །ཞེས་གསུངས་པ་ལྟར་རོ། །སངས་རྒྱས་
བསྒྲུབ་པའི་ལམ་ཡང་མ་ནོར་ཞིང་ཆ་ཚང་བ་གཅིག་ལ་འཇུག་དགོས་ཀྱི། ནོར་བའི་
ལམ་ལ་ཅི་ལྟར་འབད་ཀྱང་འབྲས་བུ་མི་འབྱུང་སྟེ་རྭ་ལ་འཐེན་པས་འོ་མ་མི་འབྱུང་
བ་བཞིན་ནོ། །ཆ་མ་ཚང་ན་ཡང་འབྲས་བུ་མི་འབྱུང་སྟེ། ས་བོན་དང་ཆུ་ལུད་དང་ས་
སོགས་གང་རུང་ཞིག་མ་ཚང་ན་མྱུ་གུ་མི་སྐྱེ་བ་བཞིན་ནོ། །ཞེས་གསུངས་པ་ལྟར་རོ། །
མ་ནོར་ཞིང་ཆ་ཚང་བའི་ལམ་ཡང་ཚོགས་གཉིས་སམ་ཐབས་ཤེས་ཟུང་དུ་འབྲེལ་
བའི་སྒོ་ནས་གཡུང་དྲུང་སེམས་དཔའི་སྤྱོད་པ་ཐམས་ཅད་བསླབ་ཅིང་སྒྲུབ་པ་ཡིན་



213
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ལ། སེམས་དཔའི་སྤྱོད་པ་ཡང་གཞན་གྱི་དོན་ལ་གང་བརྩོན་པ་དེ་ནི། གཡུང་དྲུང་
སེམས་དཔའ་ཡིན་པ་དང་། ཞེས་དང་། ཅི་བྱེད་སེམས་ཅན་གྱི་དོན་ལ་འགྱུར་བ་ཞེས་
གསུངས་པ་བཞིན། སེམས་ཅན་ལ་གནོད་པར་འགྱུར་བའི་ལས་སྤྱོད་ཐམས་ཅད་
སྤངས་ལ། དངོས་སམ་བརྒྱུད་ནས་ཕན་པར་འགྱུར་བའི་ལས་སྤྱོད་ལ་འཇུག་པར་
བྱའོ། །ཕན་བདགས་པའང་། མདོ་ལས། ཕན་གྱི་གདགས་ལུགས་རྣམ་པ་གཉིས་ལས་
མེད། །གདགས་པ་དང་གདགས་པ་ཆེན་པོའོ། །ཞེས་དང་། སྐད་ཅིག་མའི་ཕན་པ་དང་།
རྒྱུན་དུ་ཞུགས་པའི་ཕན་པའོ། །སྐད་ཅིག་མའི་ཕན་པ་ནི། ལོ་དང་ཟླ་བ་ཐང་ཡུད་
དོ། །ཞེས་སོགས་གསུངས་པ། སྐད་ཅིག་མའི་ཕན་པ་ཚེ་འདིའི་གནས་སྐབས་ཀྱི་སྡུག་
བསྔལ་བསལ་ཅིང་བདེ་བ་ལ་སྦྱར་བའོ། །རྒྱུན་དུ་ཕན་གདགས་པ་ནི་ཚེ་ཕྱི་མ་ཕན་
ཆད་ཀྱི་དོན་དུ་འགྱུར་བའི་དགེ་བ་ལ་འཁོད་ཅིང་མི་དགེ་བའི་ལས་འདོར་གཞུག་
པའོ། །འོ་ན་གཞན་ལ་ཕན་གདགས་པ་ཙམ་ཁོ་ནས་བྱང་སེམས་ཀྱི་བསླབ་པ་བསྡུས་
སམ་ཞེ་ན། ཐེག་ཆེན་ལ་ཞུགས་པའི་བྱང་སེམས་སྡོམ་ལྡན་འདིས་རང་དོན་ཡིད་བྱེད་
ཀྱི་དྲི་མས་མ་གོས་པའི་སྒོ་ནས་བསམ་པ་གཞན་དོན་དང་མ་བྲལ་བར་སྦྱོར་བས་རང་
རྒྱུད་ལ་སངས་རྒྱས་ཀྱི་ཡོན་ཏན་ཡོངས་སུ་རྫོགས་བྱེད་ཕ་རོལ་དུ་ཕྱིན་པ་བཅུ་དང་།
གཞན་རྒྱུད་སྨིན་པར་བྱེད་པའི་བསྡུ་བ་བཞི་སྟེ། སྦྱིན་པའི་བསྡུ་བ་ཟང་ཟིང་གིས་
འགུགས་པར་བྱས་པ་དང་། སྙན་པར་སྨྲ་བའི་བསྡུ་བ་འདི་ཕྱིའི་དོན་ལས་མི་ཉམས་
པར་ཕན་བདེ་འབྱུང་བའི་བསླབ་བྱ་སྟོན་པ་དང་། དོན་སྤྱོད་ཀྱི་བསྡུ་བ་གདུལ་བྱ་
རང་རང་གི་ནུས་སྟོབས་དང་སྦྱར་བ་ཁ་ན་མ་ཐོ་བ་མེད་པའི་དགེ་ལེགས་ཀྱི་སྤྱད་པ་
སྤྱོད་དུ་གཞུག་པ་དང་། དོན་མཐུན་གྱི་བསྡུ་བ་གཞན་གང་ལ་གཞུགས་པའི་སྤྱོད་པ་



214
སྒོ་བཞི་མཛོད་ལྔའི་ཡང་བཅུད།
དང་མཐུན་པ་རིང་ཡང་དེ་ལ་གནས་ཏེ། གཞན་ཡིད་ཆེས་པར་བྱེད་པའོ། །དེ་སོགས་
བསླབ་བྱ་མཐའ་དག་ལ་བསླབ་དགོས་ཤིང་། ཁྱད་པར་འགལ་རྐྱེན་སྤོང་ཞིང་མཐུན་
རྐྱེན་སྒྲུབ་ལུགས་རྣམས་ལེགས་པར་ཤེས་ཤིང་བསླབ་པར་མ་བྱས་ན་ཤིན་ཏུ་མི་རུང་སྟེ།
བྱང་སེམས་ཀྱི་སྡོམ་པ་བླངས་ནས་ཚུལ་བཞིན་དུ་མ་བསྒྲུབ་ན་རོ་ལང་སྒྲུབ་ཉེས་དང་།
སྨྱོན་པའི་རལ་གྲིས་རང་སྲོག་གཅོད་པ་འདྲ་སྟེ། ཉེས་པ་ཤིན་ཏུ་ཆེ་ཞིང་ཚུལ་བཞིན་
དུ་སྒྲུབ་ན་ནི་འོག་ཏུ་ཕན་ཡོན་ནས་བཤད་པ་བཞིན་རྨད་དུ་བྱུང་བའི་ལམ་ཡིན་པས་
ཡོན་ཏན་ཤིན་ཏུ་ཆེ་བར་གསུངས་སོ། །བྱམས་པ་ལས་ཀྱང་། གང་དག་བདག་ནི་ཐེག་
པ་ཆེན་པོ་ཞེས་ཁས་ལེན་ཞིང་བསླབ་པ་མི་སྒྲུབ་པ་དག་ནི་བཅོས་མ་ཡིན་གྱི་དངོས་
མ་ཡིན་ནོ། །བསླབ་པ་ལེགས་པར་སློབ་པ་དག་ནི་ཐེག་པ་ཆེན་པོ་ཡིན་པར་རིགས་
པར་བྱའོ། །ཞེས་དང་། སྡོམ་གསུམ་བསྟན་པའི་མདོ་ལས་ཀྱང་། དེ་བཞིན་དུ་གསུངས་
པས་བསླབ་བྱ་ལ་ལེགས་པར་བསླབ་དགོས་སོ། །དེ་ཡང་གཞུང་འདིར་མདོར་བསྟན་
པ་ཙམ་ལས་མ་སྨྲས་པས་བསླབ་བྱ་རྒྱས་པ་རྣམས་ནི་གཞན་ཐེག་ཆེན་གྱི་སྡེ་སྣོད་དང་
བྱང་སེམས་ཀྱི་བསླབ་བྱ་གང་ལས་བྱུང་བའི་དགོངས་འབྲེལ་རྣམས་ལ་ཞིབ་ཏུ་ལྕོགས་
ཚད་ཀྱིས་བསླབ་པར་བྱའོ། །ཞེས་པའོ། །རྒྱས་པར་གཞན་དུ་བལྟ་ཞེས་པའི་གཞན་ནི་
མཆན་ལས། མདོ་ལ་སོགས་པ་ཞེས་སྣང་ཡང་། །མདོ་ལས་གདགས་པ་དང་གདགས་
པ་ཆེན་པོ། སྐད་ཅིག་མ་གཅིག་དང་རྒྱུན་གྱི་ཕན་པ་ཙམ་དང་། དུས་གསུམ་གྱི་དེ་
བཞིན་གཤེགས་པ་ཐམས་ཅད་ཀྱིས་ཕ་རོལ་དུ་ཕྱིན་པ་བཅུ་ལ་བསླབ་པར་འགྱུར་ཞེས་
པ་ཙམ་ལས་མ་བྱུང་ངོ་། །ཁམས་བརྒྱད་སྣང་བ་ཚུལ་ཁྲིམས་ཀྱི་ལེའུ་ནི་བླ་མ་འདིས་
ཀུན་ལས་བཏུས་ནས་སུ་སོ་ཐར་བསླབ་བྱར་དྲངས་ཀྱང་འཐད་པར་མི་སྣང་སྟེ། དེར་



__
215
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
རྩ་བ་བཞིའི་ཡ་གྱལ་མི་ཚངས་སྤྱོད་དམ་བཅས་མ་བྱས་པར་མི་དགེ་བ་བཅུའི་ཡ་གྱལ་
ལོག་གཡེམ་དམ་བཅས་བྱས་པས་ལོག་གཡེམ་ཙམ་ལས་མི་བསྲུང་བའི་སོ་ཐར་རང་
འབྱུང་མི་སྲིད་པའི་ཕྱིར་དང་། བསྟན་པ་ཡང་གཡུང་དྲུང་སེམས་དཔའ་གསལ་བ་
འོད་ལྡན་ཡིན་ཞིང་ཁ་ན་མ་ཐོ་བ་སྤངས་པར་འཚལ་བའི་གཡུང་དྲུང་སེམས་དཔའ།
ཞེས་གསུངས་པས། སོ་ཐར་རང་རྐྱང་མ་ཡིན་པར་བྱང་སེམས་ཀྱི་བསླབ་བྱ་ཡིན་པར་
བསྟན་པའི་ཕྱིར་དང་། འཁྲུལ་ལྟ་མན་ཆད་ཕོ་ཁྲིམས་དང་། ཕྱིན་ཅི་ལོག་མན་ཆད་མོ་
ཁྲིམས་སུ་ཕྱེས་ཀྱང་། དེར་རིགས་ཀྱི་བུའམ་བུ་མོ་གང་ལ་ལ་ཞིག་གིས་སྲོག་གཅོད་པ་
སྤང་བའི་ཚུལ་བསྲུང་ཞིང་ཁྲིམས་ཐུབ་ན་ཞེས་ཐམས་ཅད་ལ་སྦྱར་གྱི། ཕོ་མོའི་སྡོམ་
པ་རིས་སུ་ཕྱེས་པ་ཡང་མ་བྱུང་ངོ་། །མཐའ་བཞི་ཡེ་ཤེས་རྒྱལ་བས། སྤང་བྱ་འདི་རྣམས་
ལས་དང་པོ་བ་ནས། ས་བཅུའི་རྒྱུན་མཐའི་བར་གྱི་སྤང་བྱ་སྨོས་པ་ཙམ་གྱིས། ཐམས་
ཅད་བསྲུང་ནུས་ཀྱི་དབང་དུ་བསྟན་པ་མ་ཡིན་ཞེས་པ་ཡང་མི་རིགས་ཏེ། བསྲུང་མི་
ནུས་པ་དམ་བཅའ་བའི་དོན་མེད་ཅིང་། ངན་འགྲོར་མྱུར་དུ་འཁྲིད་པའི་ལམ་སངས་
རྒྱས་ཀྱི་གདུལ་བྱ་ལ་ཆེད་ཀྱིས་སྒྲུབ་པར་ཡང་མི་འགྱུར་ཏེ། དམ་བཅས་པ་བཞིན་དུ་
བསྒྲུབ་མི་ནུས་ན་ཁས་བླང་འགལ་བའི་ཉེས་པས་ངན་འགྲོར་འཁྲིད་པའི་ཕྱིར། གཞན་
ཡང་མཚན་ཉིད་ལམ་གྱི་གྲངས་མེད་གསུམ་གྱི་ཡུན་ལ་སྤང་བར་མི་ནུས་པ་ལུང་དུ་
མ་ནས་གསུངས་པས་རྒྱུན་མཐའི་སྤང་བྱ་སྟེ། ཅི་སྲིད་འཚོ་བའི་སྤང་བྱར་དམ་བཅས་
པར་འདོད་པ་བཞད་གད་ཀྱི་གནས་ཀྱང་ཡིན་ནོ། །དེས་ན་སོ་ཐར་གྱི་བསླབ་བྱ་ཡང་མ་
ཡིན་ལ་བྱང་སེམས་ཀྱི་བསླབ་བྱར་དྲངས་ན་ཡང་རྩོད་ལན་གྱི་ཉེས་པ་སྤང་དཀའ་བ་
མང་དུ་སྣང་ངོ༌། །རང་གཞུང་དག་ལས་ཀྱང་བསླབ་བྱ་གསལ་བར་མི་སྣང་ལ་བླ་མ་སྔ་



216
སྒོ་བཞི་མཛོད་ལྔའི་ཡང་བཅུད།
རབས་པ་མང་པོ་དག་གིས་ཀྱང་ཆོ་ག་ཙམ་བྱས་ནས་སྨོན་སེམས་ཀྱི་བསླབ་བྱ་དཀར་
ནག་གི་བོན་བརྒྱད་ཀྱིས་སྤོང་ལེན་ཙམ་བསྟན་པ་ཡིན་གྱིས་འཇུག་སྡོམ་གྱི་བསླབ་བྱ་
གསལ་བར་བསྟན་པ་མི་སྣང་ངོ༌། །སློབ་དཔོན་བསོད་རིན་གྱིས། འགལ་རྐྱེན་སྤང་བ་
ལ་དུག་ལྔ་ལས་གྱུར་བའི་རྩ་ལྟུང་བཞི་སྟེ། ཆགས་པས་གཞན་ཕན་མི་བྱེད་དང་། །སྡང་
བས་གཞན་གདུག་གནོད་པ་དང་། །དོགས་པས་རུ་ང་ཁྱད་གསོད་དང་། །རྨོངས་པས་
དོན་ལོག་སྟོན་པའོ། །ཞེས་གསུངས་པ་དེ་ཡང་བྱང་ས་ལས་བྱུང་བའི་དོན་བསྡུས་པ།
སྡོམ་པ་ཉི་ཤུ་པ་ལས། རྙེད་དང་བཀུར་བསྟི་ཆགས་པ་ཡིས། །བདག་བསྟོད་གཞན་ལ་
སྨོད་པ་དང་། །སྡུག་བསྔལ་མགོན་མེད་གྱུར་པ་ལ། །སེར་སྣས་ཚོས་ནོར་མི་སྟེར་དང་། །
གཞན་གྱིས་བཤད་ཀྱང་མི་གོ་བར། །ཁྲོས་པས་གཞན་ལ་འཚིགས་པ་དང་། །ཐེག་པ་
ཆེན་པོ་སྤོང་བྱེད་ཅིང་། །དམ་ཆོས་འདྲ་བར་སྣང་སྟོན་པའོ། །ཞེས་གསུངས་པའི་དོན་
ལ་འདྲ་འདོད་མཛད་སྣང་ཡང་། འགལ་མཚམས་ཀྱི་གནད་ཀྱང་མ་ཟིན་ཞིང་དེ་ཙམ་
གྱི་རྩ་ལྟུང་དང་ཉེས་བྱས་རྣམས་བསྡུ་བར་ནུས་པ་ཡང་མ་ཡིན་ནོ། །གསང་སྔགས་
ཕྱི་ནང་གི་བསྒྲུབ་སྐོར་ཐམས་ཅད་ཀྱང་། མན་ངག་ཁྲིད་རིམ་ཐམས་ཅད་ལས་བྱང་
ཆུབ་ཏུ་སེམས་བསྐྱེད་པར་བྱའོ། །ཞེས་སོགས་བྱང་ཆུབ་ཏུ་སེམས་བསྐྱེད་པའི་ཚུལ་
ཅུང་ཟད་རེ་མི་སྟོན་པ་མེད་ཅིང་། སེམས་ལུང་ལས། སེམས་བསྐྱེད་སྔོན་དུ་མ་སོང་
ཞིང་པས་ས་བོན་རྒྱུ་བརྗེད་འདྲ། །ཞེས་ཐེག་པ་ཆེན་པོའི་ལམ་གྱི་རྩ་བ་ཡིན་པས་མེད་
ཐབས་མེད་ཅིང་། ཡང་དེ་ཉིད་ལས། སེམས་བསྐྱེད་ཡུལ་དུས་ལས་སྡོམ་ཡོན་ཏན་
མཆོག །ཅེས་སེམས་བསྐྱེད་བླང་བའི་ཡུལ་དང་། དུས་དང་། ལས་ཀྱི་ཆོ་ག་དང་། གང་
སྡོམ་པའི་རྩ་ལྟུང་དང་ཉེས་བྱས་དང་། ཡོན་ཏན་རྣམས་ཀྱི་སྡོམ་ཚིག་འབྱུང་བ་བཞིན་



217
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
སློབ་དགོས་པས། དེ་དག་གི་བསླབ་བྱ་གང་ལ་བྱུང་བའི་བཀའ་འམ་བཀའ་རྟེན་གང་
ཡིན་བཙལ་ནས་བསླབ་ཅིང་བསྲུང་མཚམས་ངེས་པར་བྱས་པའི་སྡོམ་པ་ལ་གནས་
པར་རིགས་སོ། །ཆོས་གཞུང་ལས། སྡོམ་པ་འདི་དང་པོ་མ་ཐོབ་པ་ཐོབ་པར་བྱ་བ་ཆོ་
གས་བླང་ཚུལ། ཐོབ་པ་མི་ཉམས་པ་བསྲུང་བ་ཚུལ་ཁྲིམས་གསུམ་ལ་སོགས་པའི་ཕར་
ཕྱིན་དང་བསྡུ་བཞི་ལ་བསླབ་ཚུལ་དང་། དེ་ལ་འགལ་བའི་རྩ་ལྟུང་དང་ཉེས་བྱས་སྤང་
ཚུལ་དང་། ཉམས་ན་ཕྱི་བཅོས་ཚུལ་དང་། མ་ཉམས་པ་བསྲུང་བའི་ཕན་ཡོན་སོགས་
ཞིབ་ཏུ་བསྟན་པར་སྣང་ཡང་འདིར་དྲངས་ན་ཡི་གེ་མང་དོགས་པ་དང་། ཕྱོགས་ཞེན་
ཆེ་བའི་གང་ཟག་གིས་དོན་དུ་མི་འགྱུར་བར་མ་ཟད་གཞུང་འདི་ཉིད་ཀྱང་སྤང་པའི་
རྐྱེན་དུ་འགྱུར་བསམ་ནས་མ་བྲིས་སོ། །འོན་ཀྱང་སངས་རྒྱས་ཐོབ་པར་འདོད་ན་དེ་
བསྒྲུབ་པའི་ལམ་ལ། སྔགས་དང་མཚན་ཉིད་ཀྱི་ཐེག་པ་གཉིས་ལས་གཞན་མེད་ལ།
དེ་གཉིས་གང་ལ་འཇུག་ཀྱང་མེད་དུ་མི་རུང་བའི་རྩ་བ་ནི་བྱང་ཆུབ་ཀྱིས་སེམས་
ཡིན་ཞིང་དེ་ཡང་དེ་ལས་མི་འགལ་ཞིང་ཚུལ་བཞིན་དུ་བསྒྲུབ་པའི་བསླབ་བྱ་ལ་ལྟོས་
པས་འཇིག་རྟེན་གྱི་ཕྱོགས་རིས་ལས་སངས་རྒྱས་གཙོར་བྱེད་པ་དག་གིས་ནི། རང་
གི་བསླབ་བྱ་ལེགས་པར་སྟོན་པའི་གསུང་རབ་གང་གི་ཕྱོགས་བླང་ཡང་སྐྱོན་མེད་
སྙམ་མོ། །འགའ་ཞིག་རང་འཇུག་ཕྱོགས་ཀྱི་སྐལ་པ་ཡིན་པས་ལེགས་རུང་ཉེས་རུང་
དེ་ལྟར་བྱ་ཡིས། གཞན་དག་ལེགས་ཀྱང་དང་དུ་མི་ལེན་ཟེར་བ་ཡོད་པས། དེས་ན་
རང་ལ་ལེགས་པའི་བསླབ་བྱ་སྟོན་པའི་གསུང་རབ་སེམས་མེད་ཀྱི་བེམ་པོ་ལ་ཡང་ཞེ་
ངན་མི་འདོར་ན། སྡང་བའི་དགྲ་ཡང་གཅེས་པའི་བུ་དང་རོ་མཉམ་བྱེད་ནུས་ཀྱི་བྱང་
ཆུབ་ཀྱི་སེམས་ཅི་ལྟར་སྐྱེ་སྟེ། སྐྱེད་རུང་གཏན་ནས་མིན་པས་དེ་ཡིས་བསླབ་བྱ་མི་
ངས



218
སྒོ་བཞི་མཛོད་ལྔའི་ཡང་བཅུད།
གོའོ། །གཞན་ཡང་དེ་ལྟ་བུ་དེས་ལྟ་ངན་དུ་ཞུགས་པའི་མུ་སྟེགས་པ་དག་ལྟ་ངན་དེས་
ངན་འགྲོར་འཁྲིད་པ་ལ་སངས་རྒྱས་ཀྱིས་གཟིགས་ནས་ཐུགས་བརྩེ་བས་ལྟ་ངན་དེ་
འདོར་ཞིང་ཡང་དག་པའི་ལྟ་བ་ལ་སྦྱོར་བའི་ཆེད་དུ་ལུང་རིགས་དུ་མ་བརྗོད་པ་དེས་
རང་གིས་ལྟ་བ་ངན་པར་ཤེས་ཀྱང་མི་འདོར་བ་དེ་ལ་ཡིད་རང་སྐྱེས་ཞིང་ཡིད་དཔྱས་
གདགས་མི་ནུས་ཏེ། རང་དང་འདོད་པ་མཚུངས་པའི་ཕྱིར་རོ། །དེས་ན་སངས་རྒྱས་ཀྱི་
བསྟན་པ་འཇིག་རྟེན་གྱི་ཕྱོགས་རིས་ལ་བྱེད་པའི་གང་ཟག་དེ་ནི་ད་རུང་གདུལ་བྱའི་
དུས་ལ་མ་བབས་པས་རེ་ཞིག་བཏང་སྙོམས་སུ་བྱའོ།།
གཉིས་པ་རིག་པས་བརྟག་ལ་གཙོ་བོར་བསྒྲུབ་ཚུལ་ནི། བདག་དང་གཞན་ལ་
འཕྲལ་དང་ཡུན་རིང་དུ། །ཕན་དང་གནོད་པ་གང་བྱུང་བརྟག་བྱས་ལ། །གཉིས་ཀར་
ཡུན་རིང་ཕན་བདེ་གཙོར་བསྒྲུབ་སྟེ། །ཕར་ཕྱིན་རྣམས་དང་བསྡུ་བ་བཞི་སོགས་ལ། །
དངོས་དང་བསམ་སོགས་ནུས་པ་དང་སྦྱར་ལ། །ཞེས་པ། གོང་དུ་བསྟན་པ་ལྟར་རང་
གཞུང་ལས་བསླབ་བྱ་རྒྱས་པའི་གསལ་ཁ་མི་སྣང་ཡང་། མདོར་བསྡུས་པའི་བསླབ་
བྱ་འདུ་ཆེ་བ་ནི། བྱ་བ་གང་ལ་ཡང་འདི་བྱས་ན་བདག་གཞན་སེམས་ཅན་གང་ལ་
འཕྲལ་དང་གནས་སྐབས་སུ་དང་ཕུགས་ཡུན་རིང་དུ་ཕན་པ་ལས། གནོད་པ་གང་
ཡང་འབྱུང་བ་འགྱུར་མི་རུང་སྙམ་དུ་ལེགས་པར་བརྟག་ལ་རང་གཞན་གཉིས་ལ་
གནོད་འགྱུར་གྱི་ལས་ཐམས་ཅད་སྤང་ལ། འཕྲལ་ཡུན་གཉིས་ཀར་ཕན་པ་དང་གནོད་
པ་གཉིས་དང་གཉིས་ཀ་ལ་འཕྲལ་དུ་བདེ་བ་ལྟར་སྣང་ཡང་ཕུགས་སུ་གནོད་པ་དང་།
དེ་ལས་ལྡོག་པ་གཉིས་དང་། དེ་ལྟར་རང་གཞན་འཕྲལ་ཡུན་གཉིས་གཉིས་ཏེ་བཞི་རེ་
དང་། བདག་ལ་འཕྲལ་དུ་ཕན་ཡང་གཞན་ལ་ཡུན་དུ་གནོད་པ་དང་། བདག་ལ་དེ་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
219
ལས་ལྡོག་པ་གཉིས་དང་། གཞན་ལ་དེ་ལྟར་འགྱུར་བ་གཉིས་ཏེ་མུ་བཅུ་དྲུག་ཏུ་འཁོར་
རོ། །དེ་ལ་འཕྲལ་དུ་བདེ་ཞིང་ཕུགས་སུ་ཕན་པ་ནི་རང་གཞན་གཉིས་ཀ་ལ་སྒྲུབ་པར་
ངེས་ལ། འཕྲལ་དུ་སྡུག་བསྔལ་ལ་ཕུགས་སུ་གནོད་པ་ནི་རང་གཞན་གཉིས་ཀ་ལ་མི་
བྱེད་པར་ངེས་སོ། །འཕྲལ་དུ་སྡུག་བསྔལ་ཡང་ཕྱི་མར་ཕན་པ་ཡིན་ན་བྱ་དགོས་ཏེ་
དཔེར་ན་གཏར་སྲེག་གིས་ཁོང་ནད་འདོན་པ་བཞིན་ནོ། །འཕྲལ་དུ་བདེ་བདེ་ལྟར་
སྣང་ཡང་ཕྱི་མ་སྡུག་བསྔལ་བསྐྱེད་པ་ནི་མི་བྱ་སྟེ། དཔེར་ན་དུག་ཅན་གྱི་ཟས་ཞིམ་པོ་
སྤངས་པ་བཞིན་ནོ། །ཞེས་གསུངས་པ་ལྟར་རོ། །གཞན་རྣམས་དང་ནི་བདག་ལའང་
རུང་། །སྡུག་བསྔལ་ཡིན་ཡང་གང་ཕན་དང་། །ཕན་དང་བདེ་བ་རྣམས་བྱས་ཏེ། །བདེ་
ཡང་མི་ཕན་མི་བྱའོ། །ཞེས་སོ། །དེ་ཡང་བྱང་ཆུབ་སེམས་དཔའ་ནི་སྦྱོར་བ་ལས་ཀྱང་
བསམ་པ་གཙོར་ཆེ་སྟེ། རང་འདོད་ཀྱི་དྲི་མ་གདོད་ནས་མེད་ཅིང་གཞན་དོན་ཁོ་ན་
ཡིན་ན་ལུས་ངག་གི་མི་དགེ་བ་བདུན་གནང་བར་མ་བྱས་ན་ཉེས་པར་འགྱུར་ལ་
བྱས་ན་བསྐལ་པ་མང་པོའི་ཚོགས་སྡུད་པར་བཤད་ཅིང་། ཉི་ཤུ་པ་ལས་ཀྱང་། སྙིང་
བརྩེ་ལྡན་ཞིང་བྱམས་ཕྱིར་དང་། །སེམས་དགེ་བ་ལ་ཉེས་པ་མེད། །ཅེས་དང་། ཡང་རྩེ་
ལས། བྱང་ཆུབ་ཀྱི་སེམས་འདི་ཡོད་ན་དགེ་བ་རྣམས་ཀྱང་འཕེལ། ལུང་མ་བསྟན་གྱི་
ལས་ཀྱང་དགེ་བར་འགྲོ། སྡིག་པའི་ལས་ཀྱང་རྣམ་སྨིན་བསྐྱེད་མི་ནུས། ཞེས་སོགས་
གསུངས་པས། ཉེས་པ་ཐམས་ཅད་ཤུགས་ཀྱིས་ཁེགས་ཤིང་དགེ་ལེགས་ཐམས་ཅད་
དབང་མེད་དུ་འབྱུང་བའི་གནས། བྱང་ཆུབ་ཀྱི་སེམས་ཁོ་ན་སྦྱངས་བ་གཙོ་བོར་བྱའོ།།
གསུམ་པ་ཤེས་བྱེད་ཀྱི་ལུང་བཀོད་པ་ནི། སྲས་ལ་གཞན་དོན་སྐྱེས་པའི་དུས་
ཀྱི་ཚེ། །གཡུང་དྲུང་སེམས་དཔའི་རིགས་ཡིན་ངེས་པར་འདུག །ཅེས་པ། གཡུང་དྲུང་
ག



220
མབས་
|
སྒོ་བཞི་མཛོད་ལྔའི་ཡང་བཅུད།
སེམས་དཔའ་ཐེག་པ་ཆེན་པོའི་རིགས་ཡིན་མིན་ནི། སྟོང་ཉིད་རྟོགས་པའི་ཤེས་རབ་
ཙམ་དང་། ཁམས་གོང་མའི་སྙོམས་འཇུག་གི་བསམ་གཏན་ཐོབ་པའམ། རྫུ་འཕྲུལ་
དང་མངོན་ཤེས་གྲུབ་པའི་དབང་འབྱོར་གྱི་བསམ་གཏན་ཐོབ་པ་གང་ལ་ཡང་ཐེག་
ཆེན་པའམ་གཡུང་དྲུང་སེམས་དཔའི་རིགས་ཞེས་སངས་རྒྱས་ཀྱིས་མ་གསུངས་ཤིང་།
རྒྱལ་སྲས་གཏོ་བུ་འབུམ་སངས་ཀྱིས། བདག་ཉིད་སྒོ་ཅིག་ཐར་པ་པས། སེམས་ཅན་
རྣམས་ལ་ཕན་ཅིག་གདགས་ན་ཅི་ལྟ་བུའི་ཐབས་ཀྱིས་གྲུབ་པ་ལགས། ཞེས་ཞུས་པའི་
ཚེ། རང་བས་གཞན་གཅེས་ཀྱི་བྱང་ཆུབ་ཀྱི་སེམས་སྐྱེས་པར་གཟིགས་ནས། དད་པ་
ཤེས་རབ་ལྡན་པའི་རྒྱལ་བུ་ཁྱོད། །གཡུང་དྲུང་སེམས་དཔའི་རིགས་ཡིན་ངེས་པར་
འདུག །ཅེས་མདོ་ལས་གསུངས་པས། ཐེག་པ་ཆེ་ཆུང་གི་ཁྱད་འབྱེད་ནི་སྙིང་རྗེ་རྩ་
བ་ཅན་གྱི་བྱང་ཆུབ་ཀྱི་སེམས་རང་བས་གཞན་གཅེས་ཀྱི་བློ་སྐྱེས་མ་སྐྱེས་ཁོ་ནས་ཕྱེ་
ཡིས་བསམ་གཏན་བསྒོམ་པ་སོགས་གང་ཡང་མ་ཡིན་པར་ཤེས་པར་བྱའོ།།
བདུན་པ་སེམས་བསྐྱེད་ཀྱི་ཕན་ཡོན་ནི་དཔེ་དོན་དྲུག་གིས་བསྟན་ཏེ། རིན་
ཆེན་རྡུལ་ཕྱིས་འདྲ་བའི་དགེ་བ་ཡང་། །དྲེགས་སོགས་འཁོར་བས་དྲི་མས་གོས་མི་
འགྱུར། །ཞེས་པ། དཔེར་ན་རིན་པོ་ཆེ་གསེར་དངུལ་ལ་རྡུལ་ཕྱིས་པས་དྲི་མ་དག་པ་
དང་འདྲ་བར། བྱང་ཆུབ་ཀྱི་སེམས་ཀྱིས་ཟིན་པའི་དགེ་བ་གང་ཡང་སྣང་དྲེགས་ལ་
སོགས་དང་ཚེ་ཕྱི་མ་འཁོར་བའི་བདེ་འབྲས་ཐོབ་པ་དང་། རང་ཉིད་ཞི་བདེའི་མྱང་
འདས་ཐོབ་པར་འདོད་པའི་ལོག་པ་དང་། དམན་པས་དྲི་མས་གོས་པར་མི་འགྱུར་བར་
རྣམ་མཁྱེན་ཐོབ་པའི་རྒྱུར་འགྱུར་རོ། །ལོ་མ་བཅད་དང་རྩ་བ་ཕྱུངས་ཟད་བཞིན། །དགེ་
བའི་འབྲས་བུ་འཛད་དང་འཕེལ་ཤེས་བྱ། །ཞེས་པ། དཔེར་ན་ལྗོན་ཤིང་ལོ་འབྲས་



221
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཅན་ལ་ལོ་མ་དང་འབྲས་བུ་ཙམ་བཅད་ནས་ལོངས་སྤྱོད་ན་ཕྱིས་སུ་ཡང་ལོ་འབྲས་
སོགས་མི་ཟད་པར་ལོངས་སྤྱོད་པས་ཆོག་ལ། རྩ་བ་ནས་བཅད་པའམ་ཕྱུངས་ནས་ཟད་
པར་བྱས་ན་དུས་གཅིག་ལས་ལོངས་སྤྱོད་རྒྱུ་མེད་པ་བཞིན། སེམས་བསྐྱེད་ཀྱིས་མ་
ཟིན་པའི་དགེ་བ་ནི་ལན་ཅིག་བདེ་འབྲས་ཙམ་ལ་ལོངས་སྤྱོད་ལས་ཟད་པར་འགྱུར་
ལ། དེས་ཟིན་པའི་དགེ་བ་ནི་བྱང་ཆུབ་ཆེན་པོ་མ་ཐོབ་ཀྱི་བར་དུ་གོང་ནས་གོང་དུ་
འཕེལ་བ་ཤེས་པར་བྱའོ། །རྒྱ་མཚོ་ཆུ་ཐིགས་བཞིན་དུ་དགེ་བ་ཡང་། །རྒྱ་ཆེར་འགྱུར་
དང་ཆུང་ངུ་རིགས་པར་བྱའོ། །ཞེས་པ། སྦྱོར་བའི་དགེ་བ་མཉམ་པ་གཅིག་ལ་ཡང་
བསམ་པ་འདིས་ཟིན་མ་ཟིན་པའི་ཁྱད་པར་གྱིས་རྒྱ་མཚོ་བཞིན་དུ་རྒྱ་ཆེར་འགྱུར་བ་
དང་། ཆུ་ཐིགས་བཞིན་དུ་ཆུང་ངུ་ལས་མི་འགྱུར་པ་རིགས་པར་བྱའོ། །ཉི་མས་མུན་
འཇོམས་བཞིན་དུ་སྡིག་པའི་ཚོགས། །བདག་འཛིན་འཇོམས་པས་རྩད་བཅད་ཡན་
ལག་བཞིན། །ཞེས་པ། དཔེར་ན་ཉི་མས་མུན་པ་འཇོམས་པ་བཞིན་དུ་སྔར་བསགས་
ཀྱི་སྡིག་པ་རྣམས་དག་པ་དང་སྲབ་པར་འགྱུར་བ་དང་གསར་དུ་འཁོར་བར་མི་འཕེན་
ཏེ། དོན་དམ་བྱང་ཆུབ་ཀྱི་སེམས་བསྐྱེད་ན་བདག་ཏུ་འཛིན་པའི་འཆིང་བ་ལས་
གྲོལ་བ་དང་། ཀུན་རྫོབ་སེམས་བསྐྱེད་ཀྱིས་བདག་བས་གཞན་གཅེས་པར་འཛིན་
པས་བདག་དོན་དུ་སྲེད་པའི་སྒོ་ནས་ལས་དང་ཉོན་མོངས་པ་མི་བསོགས་པའི་ཕྱིར་
རོ། །རིན་ཆེན་བཞིན་དུ་བདེ་དང་སྡུག་བསྔལ་སོགས། །སྤང་དང་བླངས་བ་བསམ་པ་
བཞིན་དུ་འགྲུབ། །ཅེས་པ། ཡིད་བཞིན་ནོར་བུ་རིན་པོ་ཆེ་དེ་ལ་སྨོན་ལམ་ཅི་བཏབ་
འགྲུབ་པ་བཞིན་དུ། འཇིག་རྟེན་དང་འཇིག་རྟེན་ལས་འདས་པའི་བདེ་ལེགས་ཐམས་
ཅད་འགྲུབ་པ་དང་། ཚེ་འདི་དང་ཕྱི་མ་ལ་སྡུག་བསྔལ་ཐམས་ཅད་ཞི་བ་སོགས་རང་
ར་



222
སྒོ་བཞི་མཛོད་ལྔའི་ཡང་བཅུད། །
གིས་གང་སྤང་བར་འདོད་པ་དང་། བླངས་པར་འདོད་པ་ཐམས་ཅད་བསམ་པ་བཞིན་
དུ་འགྲུབ་པར་ཡང་འགྱུར་རོ། །ས་འོག་གསེར་བཞིན་འབྲས་བུ་ཡོངས་བཟུང་ནས། །
འཆོར་བར་མི་འགྱུར་ལ་སོགས་བརྗོད་མི་ལང་། །ཞེས་པ། དཔེར་ན་ས་འོག་གི་གསེར་
དེ་སས་སྒྲིབ་པ་ཙམ་ལས་བཅོས་བསྒྱུར་མི་དགོས་པར་གསེར་ཡིན་པ་བཞིན་དུ། ལམ་
སྐབས་ཀྱི་སྙིང་རྗེ་བྱང་ཆུབ་ཀྱི་སེམས་འདི་ཇེ་ཆེར་འཕེལ་བ་ལས་སངས་རྒྱས་ཐུགས་
རྗེས་གཞན་དོན་བྱེད་པ་ཡིན་གྱི། རྣམ་སྨིན་གྱིས་བསྒྱུར་མི་དགོས་པར་དང་པོ་ནས་
འབྲས་བུ་ཉིད་ཡོངས་སུ་བཟུང་བ་སྟེ། གསུང་རབ་ལས། བསམ་པ་བཟང་པོ་སྐྱེས་པའི་
བྱང་ཆུབ་ཀྱི་སེམས་འདི་ནི་དཔེར་ན་ས་འོག་གི་གསེར་དང་འདྲ་སྟེ། མདོག་འཆོར་
བར་མི་འགྱུར། བརླག་པར་མི་འགྱུར། ཞེས་སོ། །གཞན་ཡང་མིང་དོན་འཕོ་བ་དང་།
སངས་རྒྱས་མཉེས་པ་དང་། སྲུང་མས་སྐྱོབ་པ་དང་། དངོས་གྲུབ་མྱུར་བ་དང་། གང་དུ་
གནས་པའི་ས་ཕྱོགས་སུ་རིམས་དང་མི་གེ་དང་བཀྲ་མི་ཤིས་པ་ཐམས་ཅད་མྱུར་དུ་ཞི་
བ་སོགས་ཕན་ཡོན་མང་དུ་གསུངས་པ་དག་བརྗོད་དུ་མི་ལང་སྟེ། བྱང་ཆུབ་སེམས་ཀྱི་
བསོད་ནམས་གང་། །དེ་ལ་ཅི་ལྟར་བཤད་མི་ལང་། །ཞེས་དང་། གལ་ཏེ་དེ་ལ་གཟུགས་
མཆིས་ན། །ནམ་མཁའི་ཁམས་ནི་ཀུན་གང་བ། །དེ་ནི་དེ་ལས་ལྷག་པར་འགྱུར། །ཞེས་
གསུངས་པ་ལྟར་བཤད་ཁུམས་ཡོད་པ་རྣམས་ནི་གཞན་དུ་ཡང་ཤེས་པར་བྱའོ། །དོན་
དགུ་པ་སེམས་བསྐྱེད་བསྟན་པའོ།། །།
དེ་ལྟར་ཐེག་པ་ཆེན་པོའི་ལམ་གྱི་གཞི་རྩ་བྱང་ཆུབ་ཏུ་སེམས་བསྐྱེད་ནས་ལམ་
ཕ་རོལ་དུ་ཕྱིན་པ་བཅུའམ་དྲུག་གི་སྒོ་ནས་ཚོགས་རྣམ་པ་གཉིས་བསགས་དགོས་པས།
དེ་ཡང་སྦྱིན་པ་དང་ཚུལ་ཁྲིམས་དང་། བཟོད་པ་དང་བརྩོན་འགྲུས་དང་བཞི་སོགས་



223
་
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཀྱི་བསླབ་བྱ་ནི་གཞན་དུ་བལྟ་དགོས་པས་ཁ་འཕང་ལ། བསམ་གཏན་ཞི་གནས་ཀྱི་
བསྒྲུབ་ཚུལ་དང་ལྷག་མཐོང་ཤེས་རབ་ཀྱི་བསླབ་བྱ་གཉིས་ནི་འདིར་ལེའུ་རེ་རེས་རྒྱས་
པར་སྟོན་པ་ཡིན་ལ། དེ་ཡང་སངས་རྒྱས་ཀྱི་བཀའ་ལ་མི་བརྟེན་པའི་རྟོག་བཟོའི་མན་
ངག་ཕལ་ཆེ་བ་ལས་ཏིང་འཛིན་བསྐྱེད་ཐབས་དང་དགོས་པ་འདི་ལྟར་བྱེད་དེ། དང་
པོ་མཚན་མ་ལ་སེམས་བཟུང་། ཁུག་པ་ན་སེམས་དྲན་རྟོག་གི་ཤེས་པ་འདི་ངོ་སྤྲད་
དེ། དེ་ཡང་སེམས་རྟོག་མེད་རང་གསལ་དེ་ལ་སེམས་ཉིད་དང་ཀུན་གཞི་དང་གནས་
ལུགས་དང་ཡེ་སངས་རྒྱས་པའི་ཀུན་ཏུ་བཟང་པོ་ཞེས་ཟེར་ལ་དྲན་རྟོག་འགྱུ་བ་དེ་
ལ་ནི་བློ་དང་རྣམ་རྟོག་དང་རྩལ་སོགས་ཟེར་ནས་ཁ་དོག་དབྱིབས་སོགས་མ་གྲུབ་པ་
སྟོང་པ་རིག་ཅིང་གསལ་བ་ལ་སྣང་བའམ་གསལ་བ་ཟེར་བའི་ཚུལ་གྱིས་ངོ་སྤྲོད་བྱས་
ནས་སེམས་རྟོག་མེད་རང་གསལ་ལ་ཙེན་ནེ་བཞག་པས། དེ་ལ་ཉམས་མྱོང་དང་རྫུ་
འཕྲུལ་མངོན་ཤེས་སོགས་ཀྱང་འཆར་ལ་ཕྱིས་རྟོག་པ་ཐམས་ཅད་རྟོག་མེད་ཀྱི་ངང་
དུ་ཐིམ་ནས་རྟོག་མེད་རང་སང་དུ་གནས་པ་ནི་སངས་རྒྱས་ཡིན་པར་འདོད་དེ། ཁུང་
རྣམས་ཡི་གེ་མང་བས་མ་བྲིས་ཀྱང་དེ་དག་ཐེག་ཆེན་དབུ་མའི་གཞུང་ཁུང་མ་དང་
བསྟུན་ནས་ཡང་དག་པའི་ལམ་དུ་འགྲོ་བའི་ཏིང་ངེ་འཛིན་མ་ཡིན་པས། སུན་འབྱིན་
པའི་ལུང་རིགས་དུ་མ་ཡོད་ཀྱང་རེ་ཞིག་བཏང་སྙོམས་སུ་བཞག་གོ །འདིར་ནི་ཁམས་
བརྒྱད་བྱུང་ཁུངས་མདོ་དང་གབ་པ་ལ་སོགས་པའི་སེམས་དོན་རྣམས་དང་གཞན་
ཡང་དེ་དང་འདྲ་བར་རྒྱལ་བའི་བཀའ་ཚད་ལྡན་གྱི་དགོངས་འགྲེལ་ཁོ་ནའི་དགོངས་
པ་རྣམ་པར་བཞག་པ་ཡིན་ནོ། །དེས་ན་གཞུང་བྱུང་ཁུང་མདོ་ནས་བྱུང་བའི་བསམ་
གཏན་གྱི་ཏིང་ངེ་འཛིན་བསྒོམ་པའི་བསྒྲུབ་ཚུལ་ལ་གཉིས། ཞི་གནས་ཀྱི་ཏིང་འཛིན་
ན་ར



224
སྒོ་བཞི་མཛོད་ལྔའི་ཡང་བཅུད།
དང་ལྷག་མཐོང་གི་ཏིང་འཛིན་བསྒོམ་པའི་ཚུལ་ལོ། །དང་པོ་ལ་དྲུག དགོས་པ་མདོར་
བསྟན་པ། སྐྱེ་བའི་རྒྱུ་རྐྱེན། བསྐྱེད་པའི་ཐབས། དངོས་གཞི། བོགས་ཀྱི་སྐྱེས་ཚུལ།
གྲུབ་པའི་ཚད་དོ།།
དང་པོ་ནི། གཡོ་མེད་རྩེ་གཅིག་ལྡན་པའི་སེམས་ཀྱིས་ནི། །དེ་ཉིད་གསལ་བར་
རྟོགས་ཅིང་བརྟན་པ་དང་། །གང་ལ་དམིགས་པའི་དགེ་བ་སྟོབས་ཆེ་ཞིང་། །སྤྱན་ལྔ་
མངོན་ཤེས་སོགས་ཀྱང་འབྱུང་བའི་རྒྱུ། །ཞེས་པ། སེམས་རང་གི་དབང་དུ་མ་གྱུར་
པའི་རྣམ་རྟོག་རང་ག་བ་ཞི་ནས། གང་ལ་གཏད་པའི་དམིགས་པ་དེ་ལ་གནས་པའི་
ཞི་གནས་བསྒྲུབ་པའི་དགོས་པ་གང་ཞེ་ན། གང་ལ་དམིགས་པ་ལས་གཡོ་བ་མེད་
པར་རྩེ་གཅིག་དང་ལྡན་པའི་ཞི་གནས་ཀྱི་སེམས་སྔོན་དུ་གྲུབ་པ་དེས་ནི། ཤེས་བྱའི་
གནས་ཚུལ་དེ་ཁོ་ན་ཉིད་ཟབ་མོ་དོན་དམ་པའི་བདེན་པ་ཅི་ལྟ་བ་བཞིན་དུ་རྟོགས་
པར་འགྱུར་ཞིང་། རྟོགས་ནས་ཀྱང་བརྟན་པར་གནས་པ་ནི་དགོས་པའི་གཙོ་བོ་ཡིན་
ལ་དགོས་པ་ཕལ་པ་གཞན་ཡང་ཞི་གནས་གྲུབ་པ་དེའི་གང་ལ་དམིགས་པའི་དགེ་བ་
བཟླས་བརྗོད་དང་བསྐྱེད་རིམ་དང་མི་རྟག་པ་དང་སྙིང་རྗེ་སོགས་གང་བསྒོམ་ཡང་
གཞན་དུ་མི་གཡེང་བར་བྱས་པས། སྟོབས་ཆེ་ཞིང་སྤྱན་ལྔ་མངོན་ཤེས་དྲུག་དང་ཟད་
པ་དང་ཟིལ་གནོན་ལ་སོགས་པའི་ཡོན་ཏན་རྣམས་ཀྱང་འབྱུང་བའི་རྒྱུ་བྱེད་དེ། དེ་
ཕྱིར་ལུས་སེམས་ལས་རུང་བསྒྲུབ་པ་ཡི། །གསལ་ལ་མི་རྟོག་ཏིང་འཛིན་བསྒོམ་པར་བྱ། །
ཞེས་པ། དགོས་པའམ་ཡོན་ཏན་དེ་དག་ཡོད་པ་དེའི་ཕྱིར་འོག་ནས་བཤད་པའི་བདེ་
གསལ་མི་རྟོག་པ་དང་ལྡན་པའི་ཏིང་ངེ་འཛིན་དེ་བསྒོམ་པར་བྱའོ།།
གཉིས་པ་ལ་བཞི་ལས། དང་པོ་གནས་ནི། མཚོ་གླིང་དུར་ཁྲོད་ནགས་ཚལ་



ར
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
225
ལུང་ཕུག་ཏུ། །བགེགས་ཀྱིས་དབང་བྱས་མིན་པར་གནས་པ་ན། །ཉོན་མོངས་ཡུལ་
སྟོན་ས་བོན་འདེབས་པ་མེད། །དམུ་རྫོང་བཙན་ཞིང་ཉམས་དགའ་དགོས་པ་ཚང་། །
ཞེས་པ། མདོ་ལས། མཚོ་གླིང་དུར་ཁྲོད་ནགས་ཚལ་ལུང་ཕུག་ཏུ། །རི་དྭགས་རྨས་
མ་བཞིན་དུ་གཅིག་པུར་གནས། །ཞེས་གསུངས་པ་ལྟར། ཏིང་ངེ་འཛིན་བསྒོམ་པ་ལ་
ལུས་ལ་ན་ཚ་དང་སེམས་ལ་གཡེང་བའི་བར་ཆོད་མེད་པའི་གནས་དགོས་པས། དེ་
ཡང་དགྲ་དང་ཆོམ་རྐུན་དང་། གཅན་གཟན་མི་བསྲུན་པའི་འཇིགས་པ་མེད་པ། ནད་
བསྐྱེད་པའི་ས་དང་ཆུ་ངན་པ་མ་ཡིན་པ། བྲག་སྲིན་མོ་དང་ཐེའུ་རང་སོགས་མི་མ་
ཡིན་གདུག་རྩུབ་ཅན་གྱིས་གནོད་པ་མེད་པ། སྐྱེ་བོ་མང་པོའི་འཚོགས་ས་དང་རྒྱུ་
འགྲུལ་མི་འོང་བའི་རི་ཕུག་གམ་ལུང་སྟོང་ནགས་ཚལ་ལ་སོགས་ཆུ་ཤིང་ཡོད་པ་
བརྩོན་ཞིང་ཉམས་དགའ་བ་ཡིད་དུ་འོང་པའི་དབེན་པར་གནས་ན་ཆགས་སྡང་ལ་
སོགས་ཉོན་མོངས་པ་དང་རྣམ་རྟོག་དང་སེམས་འཚེར་དང་གཡེང་བ་དང་ནད་སྐྱེད་
སའི་ཡུལ་མངོན་དུ་སྟོན་པ་དེ་སྐྱེ་བར་འགྱུར་བའི་ས་བོན་འདེབས་པ་མེད་པས། ཏིང་
འཛིན་སྐྱེ་ཞིང་འཕེལ་བའི་རྐྱེན་བྱེད་པའི་གནས་དེ་ལྟ་བུ་ལ་བརྟེན་པར་བྱའོ།།
་གཉིས་པ་ཡོ་བྱད་ཀྱི་རྐྱེན་ནི། ཆོག་ཤེས་ཚོད་མེད་འདོད་པས་ངོམས་མི་འགྱུར། །
ཆུ་སྐྱར་ཉ་ཁྱེར་དོར་བའི་བདེ་སྡུག་བཞིན། །དེ་ལ་སོགས་པའི་ཉེས་སྐྱོན་ཤེས་བྱས་ནས། །
ལྟོ་རྒྱབ་ལུས་གསོ་བསྲུང་ཙམ་ལས་མི་བརྟེན། །ཞེས་པ། ཟས་ནོར་ཡོ་བྱད་འདོད་ཞེན་
ཆེ་བའི་དབང་གིས་ཆོག་ཤེས་མེད་པར་ཚོད་མི་ཟིན་པར་བསགས་ན་ནི་ཅི་ཙམ་མང་
བ་ཙམ་གྱིས་འདོད་ཞེན་ཆེ་བར་འགྱུར་གྱིས་ངོམ་པར་མི་འགྱུར་ཏེ། སྔོན་ཚེ་མང་པོ་
ལ་ཡང་ལོངས་སྤྱོད་ཆེན་པོ་དང་ལྡན་པ་དུ་མར་མྱོང་སྟེ་ངོམས་པར་མ་བྱུང་ལ། ད་ལྟ་



226
་ སྒོ་བཞི་མཛོད་ལྔའི་ཡང་བཅུད།
ནོར་དང་ལྡན་པ་རྣམས་ཅི་ཙམ་མང་བ་ཙམ་དུ་འདོད་སྲེད་འཕེལ་བར་སྣང་བའི་ཕྱིར།
དེར་མ་ཟད་ཟས་ནོར་ཅི་ཙམ་མང་བ་ཙམ་དུ་སྡུག་བསྔལ་ཆེ་ཞིང་ཉུང་ན་སྡུག་བསྔལ་
ཆུང་བའི་དཔེ་ནི། ཆུ་སྐྱར་གྱིས་ཉ་རོ་ཐོབ་ན་དེ་ཕྲོག་དོགས་པས་ཕན་ཚུན་ཁྱེར་བའི་
སྡུག་བསྔལ་གྱིས་ངལ་བས་ཅི་ཞིག་ན་ཉ་རོ་ཤོར་ཞིང་དོར་ནས་བསྲུང་རྒྱུ་མེད་པས་
བདེ་འབོལ་གྱིས་འགྲོ་བ་དང་འདྲ་བར་ཡོ་བྱད་ཅི་ཙམ་དེ་སྟོར་བརླག་ཏུ་དོགས་པའི་
སྡུག་བསྔལ་ཆེ་བ་ལ་སོགས་འདིའི་ཆེད་ཀྱིས་སྲོག་འདོར་བ་དང་ཆད་པ་གཅོད་པ་
སོགས། ཉེས་སྐྱོན་དུ་མའི་འབྱུང་གནས་སུ་ཤེས་པར་བྱས་ལ། ལྟོ་ཟས་དང་རྒྱབ་གོས་
འདངས་པ་ལུས་གསོ་བསྲུང་ནུས་པ་ཙམ་ལས་མི་བརྟེན་པར་བྱའོ། །མདོ་ལས། ཆོག་
ཤེས་དམ་པའི་ཚོད་ཅིག་མ་ཟིན་ན། །འཇིག་རྟེན་གསེར་དུ་སོང་ཡང་ངོམས་དུས་ག་
ལ་ཡོད། །ཞེས་དང་། རིན་ཆེན་གྲམ་པར་སྤུངས་ཀྱང་སྡུགས་བསྔལ་ཤིན་ཏུ་ཆེ། །སྟོར་
དུ་དོགས་པའི་སྡུགས་བསྔལ་དེས་ཀྱང་མྱ་ངན་མཚོ་དང་འགྲོགས། །ཞེས་སོགས་དང་།
བསགས་དང་བསྲུང་དང་བརླག་པས་གདུང་བ་ཡིས། །ནོར་ནི་ཕུང་བཀྲོལ་མཐའ་ཡས་
ཤེས་པར་བྱ། །ཞེས་སོ། །མདོར་ན་སྔོན་གྱི་སྦྱིན་ཤུགས་ལས་གང་ཐོབ་མ་གཏོགས་པ་
ཏིང་འཛིན་དང་་དགེ་སྦྱོར་གྱི་བར་ཆོད་དུ་འགྱུར་བའི་དཀའ་ཚེགས་ཀྱི་རྩོལ་བས་
ཟས་ནོར་བསགས་པར་མི་བྱའོ། །
གསུམ་པ་གྲོགས་ཀྱི་རྐྱེན་ནི། རི་དྭགས་སྨས་མ་བཞིན་དུ་གཅིག་བུ་འམ། །ཡང་
ན་མ་ནོར་ལུང་སྟོན་བླ་མ་བསྟེན། །ལྟ་སྤྱོད་མཐུན་པའི་གྲོགས་པོའང་མདུང་ཁྱིམ་འདྲ། །
དེ་ལས་གཞན་པ་འཁོར་བའི་གྲོགས་ཕྱིར་སྤངས། །ཞེས་པ། གྲུབ་མཐའ་ཕྱི་ནང་ཀུན་
གྱི་འདོད་པ་དམན་མཆོག་དང་བཅས་པའི་བྱེ་བྲག་མ་ནོར་བར་ཁུངས་སུ་ཆུད་ནས།



227
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ལམ་གོལ་བར་མི་འགྲོ་བར་ཉམས་སུ་ལེན་པའི་ཐོས་བསམ་གྱི་བྱ་བ་རང་ཉིད་ཀྱིས་
ཟིན་ནས་གཞན་ལ་རགས་མ་ལུས་པར་གནས་ན་རི་དྭགས་སྨས་མ་བཞིན་དུ་གཅིག་
བུར་གནས་པ་མཆོག་ལ། གང་ཉམས་སུ་ལེན་ལུགས་དེ་ལ་ཐག་མ་ཆོད་ན་རང་ལ་མ་
ནོར་བའི་ལུང་སྟོན་པའི་ཡོངས་འཛིན་གྱི་བཤེས་གཉེན་བླ་མ་བསྟེན་ལུགས་བཤད་
ཟིན་པ་ལྟར་ཚད་ལྡན་གཅིག་ལ་བསྟེན་པར་བྱའོ། །དེ་ལྟ་བུ་མ་སྙེད་ན་དད་པ་ཆེ་ཞིང་
སེམས་དཀར་བ་ཁ་ན་མ་ཐོ་བ་ལ་འཛེམ་པ་བག་ཆེ་བ་ལ་འགྲོགས་ན་བདེ་བ་རང་དང་
ལྟ་སྤྱོད་མཐུན་པའི་གྲོགས་ལ་བརྟེན་ན་ཡང་མདུང་ཁྱིམ་གཅིག་ལ་གཅིག་བསྟེན་པ་
ན་ལམ་མི་ཉམས་པར་འགྱུར་རོ། །དེ་ལས་ལྡོག་པ་གཞན་ཚེ་འདིའི་ཆེད་ཁོ་ནས་འདོད་
པས་གདུང་པ། ཐོས་པ་དང་ཚུལ་ཁྲིམས་ལ་སོགས་དགེ་བ་བྱེད་ལོ་ཐམས་ཅད་ཀྱང་
རྙེད་པ་དང་བསྙེན་བཀུར་ཐོབ་ཏུ་རེ་བ་བྱེད་པ། ཁ་ནས་བསླུ་བྲིད་ཀྱི་ངག་འཇམ་པོས་
མི་རྟག་པ་དང་དགེ་ཕྱོགས་སྨྲ་ཚུལ་བྱེད་ཅིང་། བསྒྲུབ་ཕྱོགས་ཐ་མལ་པ་དང་མཐུན་པ།
འཇིག་རྟེན་གྱི་ཆེ་ཐབས་བསྒྲུབ་པ་དང་། རང་གི་ཉེ་དུ་སྐྱོང་བ་ཁོ་ན་ལ་རྐྱེན་པ་རྣམས་
ཀྱི་ཕྱིའི་སྤྱོད་ཚུལ་ཅི་ཙམ་གཟབ་ཀྱང་ཁོང་དུ་རང་གཞན་བསླུ་བའི་བདུད་ཞུགས་
པས་དེ་ལྟ་བུ་ལ་རྨི་ལམ་དུ་ཡང་འགྲོགས་པར་མི་རུང་ན། འཇིག་རྟེན་ཁོ་ན་དོན་དུ་
གཉེར་བའི་འཁོར་བའི་མི་དངོས་དག་ལ་ནི་འགྲོགས་མི་རུང་བར་སྨོས་ཅི་དགོས་ཏེ་
སྤང་བར་བྱའོ།།
བཞི་པ་བྱ་བ་སྤང་ཚུལ་ལ་གསུམ་ལས། དང་པོ་ལུས་ངག་གི་བྱ་བ་སྤངས་
ཚུལ་ནི། འགྲོ་བ་སེམས་རྒྱུད་གཉིས་གནས་མ་ཡིན་པས། །ལུས་ངག་གཡེང་ན་སེམས་
ཀྱང་དེ་བཞིན་ཏེ། །བྱ་བ་ཐམས་ཅད་བཏང་ནས་ཁོང་དལ་ན། །དེ་བཞིན་ཉིད་ཀྱི་



228
སྒོ་བཞི་མཛོད་ལྔའི་ཡང་བཅུད།
ཏིང་འཛིན་མངོན་དུ་འགྱུར། །ཞེས་པ། བསམ་གཏན་བསྒོམ་པ་ནི་སེམས་གཞན་དུ་
ཡེངས་པས་མི་འགྲུབ་ལ། སེམས་ཀྱང་མདོ་ལས། ཅི་ལྟར་སེམས་ཅན་གྲངས་མང་ཡང་། །
ཕུང་པོ་གཅིག་གིས་སེམས་གཉིས་སྡུད་མི་སྲིད། །ཅེས་པ་ལྟར། འགྲོ་བ་ཀུན་ལ་སེམས་
རྒྱུད་གཉིས་པ་མ་ཡིན་པས་ལུས་ངག་གཉིས་བྱ་བ་གང་ལ་གཡེང་པ་ན་སེམས་ཀྱང་དེ་
བཞིན་དུ་ཡེངས་པས་སེམས་གནས་པའི་ཏིང་འཛིན་མི་འགྲུབ་བོ། །དེའི་ཕྱིར་ཉོ་ཚོང་
དང་ཞིང་ལས་དང་། ཧ་ཀྱང་གཞན་དང་འདྲིས་བཤེས་ཆེ་བ་དང་། གཞན་ཡང་ཡང་
རྩེ་ལས། གཡེང་བ་ཡོན་ཏན་གྱི་བདུད་ནི། མོ་དང་། རྩིས་དང་། སྨན་དང་། བོན་ཆོག
ལག་བཟོ་དང་། བར་མཚམས་དང་། རོགས་དང་། སེམས་ཟིན་དང་། ངོ་མ་ཆོག་པ་
དང་། ཁ་ཆིས་རྣམས་སོ། །ཞེས་པ་ལྟར་བྱ་བ་ཐམས་ཅད་གཏོང་བར་བྱས་ཤིང་ཁོང་དལ་
བར་བྱས་ན་གང་བསྒོམ་པ་དེའི་དོན་དེ་ཉིད་མངོན་དུ་འགྱུར་ཏེ་འགྲུབ་བོ།།
གཉིས་པ་ཡིད་ཀྱི་བྱ་བ་སྤངས་པ་ནི། སྔོན་ཆད་ལས་དང་བྱ་བ་མང་བྱས་ཀྱང་། །
ཟིན་པ་མེད་ཅིང་ངོམ་མེད་ཕྱིར་ལ་སྟེ། །དེ་ནི་རང་ལྡོག་མེད་པས་འཁོར་བར་འཁྱམས། །
དེ་བས་རང་དགར་ཤོར་བའི་རྟོག་པ་སྤོང་། །ཞེས་པ། གབ་པ་ལས། ལུས་དགོན་པ་ན་
གནས་ཀྱང་སེམས་གྲོང་ཡུལ་དུ་འཁྱམས་པ། ཞེས་སོགས་གསུངས་པ་ལྟར། ལུས་ངག་
གི་བྱ་བ་སྤངས་ཀྱང་ཡིད་ཀྱིས་དུས་གསུམ་གྱི་བྱ་བ་ལ་དམིགས་ནས་མནོ་བསམ་
འཕྲོས་ནས་སེམས་གནས་སུ་མི་སྟེར་བས། དེ་འགོག་པ་ལ་ནི་འདི་ལྟར་བསམ་པར་
བྱ་སྟེ། ཐོག་མ་མེད་པ་ནས་དུས་དེ་རིང་ཡན་ཆད་ཀྱིས་སྔོན་དུ་བདེ་ལེགས་དང་སྐྱིད་
འདོད་ཀྱི་ལས་དང་བྱ་བ་མང་པོ་བྱས་ཤིང་ལོངས་སྤྱོད་མཐའ་ཡས་པར་མྱོང་ཡང་།
ལས་དང་བྱ་བ་ཟིན་པའི་སྐབས་མ་བྱུང་ཞིང་བདེ་སྐྱིད་ཀྱིས་ངོམས་པ་མེད་པར་ཕྱིར་



229
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ལ་སྲེད་པར་འགྱུར་རོ། །གཞན་ཡང་སེམས་ཀྱིས་འདི་བྱ་དགོས་སོ་སྙམས་པ་ཙམ་གྱིས་
དོན་དེ་མི་འགྲུབ་པས་ངལ་བ་ཙམ་དུ་ཟད་ཅིང་དྲན་ཤེས་ཀྱིས་མ་ཟིན་པར་མི་དགེ་
བའི་ཕྱོགས་སུ་གཏོགས་ན་ནི་ཉོན་མོངས་སྐྱེ་ཞིང་འཕེལ་བའི་རྒྱུ་རུ་འགྱུར་བས་ཤིན་
ཏུ་མི་རུང་ངོ་། །བླ་མའི་ཞལ་ནས། ནང་པར་ལང་པ་རྣམས་ཀྱི་སྔོན་བྱས། ནུབ་མོ་ཉལ་
བ་རྣམས་ཀྱི་མཇུག་བྱས། ཉིན་མི་དལ་བ། མཚན་མི་གཉིད་པའི་ལས་བྱས་ཀྱང་བྱས་
པ་ལ་ཟིན་དུ་མི་འོང་། སྔར་འཇིག་རྟེན་གྱི་བྱ་བ་ལ་སྒོ་གསུམ་གྱི་སྤྱོད་པ་སྐད་ཅིག་
ཀྱང་མི་དལ་བར་བྱས་ཀྱང་ཟིན་པ་མེད། དེ་བས་ན་འཇིག་རྟེན་དོན་མེད་ཀྱི་བྱ་བ་
མ་མང་གསུངས་པ་ལྟར་རོ། །དེའི་ཕྱིར་ཐར་པའི་དོན་དུ་མི་འགྱུར་བའི་འཇིག་རྟེན་
གྱི་ལས་སྤྱོད་གང་གིས་ཀྱང་རང་ལོག་ཏུ་འགྲོ་མི་སྲིད་པའི་འཁོར་བར་འཁྱམས་པས།
རང་གི་ཆེད་ཀྱི་གཉེན་པོ་བསྟེན་པའི་སྒོ་ནས་འཁོར་བར་ལྡོག་པས་ན། རང་ཁར་ཤོར་
བའི་རྟོག་པ་གང་ཡང་སྤང་བར་བྱའོ། །ཞེས་པ་སྟེ། འདི་ནི་དྲན་ཤེས་ཀྱིས་མ་ཟིན་པའི་
ཡིད་ཀྱིས་བརྩི་བ་ཐམས་ཅད་ཉེས་པར་འགྱུར་བས་གཉེན་པོ་འདི་ལྟ་བུས་རྟོག་པ་
འདིང་པ་ལ་མི་སྤྲོ་བར་བྱའོ། །ཞེས་པའི་དོན་ནོ།།
གསུམ་པ་བྲོད་པ་བསྐྱེད་ལ་གོ་ཆ་བགོ་བ་ནི། དལ་བའི་ལུས་ཅན་འཇིགས་པས་
ཡིད་འབྱུང་ལ། །དོན་ཆེན་བསྒྲུབ་པ་འདི་ལ་གོ་ཆ་བགོ། །ཞེས་པ། སྔོན་ཆད་ཀྱི་སྙིང་
པོ་མེད་པའི་བྱ་བས་ལུས་བླང་བ་ཆུད་ཟོས་ལ་ཤོར། ད་རེས་ནི་བྱ་བ་གང་བསྒྲུབ་ཀྱང་
རང་དབང་རང་ལ་ཡོད་པའི་དལ་འབྱོར་གྱི་ལུས་ཐོབ་པ་འདི་ནི། སྔར་གྱི་ལས་སྤྱོད་
ངན་འགྲོའི་སྡུག་བསྔལ་ལ་སོགས་དང་མི་དང་མི་མ་ཡིན་གྱིས་འཇིགས་པས་ཉེན་
པའི་རྒྱུར་གྱུར་པའི་ཉེས་སྤྱོད་དེ་ལྟ་བུས་ཡིད་འབྱུང་བར་བྱས་ལ་ཕན་ཡོན་ནམ་དོན་



230
“སྒོ་བཞི་མཛོད་ལྔའི་ཡང་བཅུད།
ཆེན་པོ་དང་ལྡན་པའི་བསམ་གཏན་བསྒྲུབ་པ་འདི་མ་གྲུབ་ཀྱི་བར་དུ་ལས་གཞན་དག་
ཆེད་དུ་གཉེར་བར་མི་བྱའོ། །ཞེས་གོ་ཆ་བགོ་བའོ། །འདི་ནི་བྱ་བ་གཞན་དག་ཐམས་
ཅད་དོན་མེད་དུ་ཤེས་པར་བྱས་ནས་བསམ་གཏན་ལ་མཆོག་ཏུ་སྤྲོ་བའི་བློ་བསྐྱེད་པར་
བྱའོ། །འོ་ན་བསམ་གཏན་ལ་མཆོག་ཏུ་ལྟ་བ་དགག་བྱ་མ་ཡིན་ནམ་ཞེ་ན། དེ་དགག་
པའི་དུས་མ་ཡིན་ཞིང་དགག་པའི་མཆོག་ལྟ་དང་དོན་མི་གཅིག་པས་འདི་ནི་སྐྱོན་མ་
ཡིན་ནོ།། །།
གསུམ་པ་ཏིང་ངེ་འཛིན་བསྐྱེད་པའི་ཐབས་ལ། སྤྱིར་ཏིང་འཛིན་བསྒྲུབ་ལུགས་
སྟོན་པའི་གཞུང་མདོ་དགོན་མཛད་དང་། ཀྱེ་ཤའི་མདོ་དང་། གཡུང་དྲུང་གསང་
གཟེར་དང་། གཞན་ཡང་དབུ་མ་ལྟ་བའི་ཁྲིད་རིམ་དང་བསྒོམ་པའི་རིམ་པ་སོགས་
ལས། དང་པོ་སེམས་འཛིན་པར་བྱེད་ཐབས་འདི་མི་འབྱུང་བར་ཐོག་མ་ནས་དྲན་ཤེས་
དང་ལྡན་པས་སེམས་དམིགས་པ་ལ་མ་ཡེངས་པར་གཏད་ནས། ལེ་ལོ་དང་བརྗེད་
པ་སོགས་འགལ་རྐྱེན་དྲུག་སྤང་ཞིང་འདུན་དང་རྩོལ་བ་སོགས་མཐུན་རྐྱེན་དྲུག་
བརྟེན་པས་ཏིང་འཛིན་བསྒྲུབ་པར་གསུངས་ལ། སེམས་ཕྲན་གྱི་སྡེ་ལུང་ནོན་སོགས་
ལས་མཚན་མའི་རྫས་དྲུག་ལ་དང་པོ་སེམས་བཟུང་། བར་དུ་གནས་པར་བྱེད། ཐ་མ་
གསལ་བར་བྱེད་པའི་ཐབས་གསུངས་པ་དང་མཐུན་པར་རྗེ་དགོངས་མཛོད་རི་ཁྲོད་པ་
ཆེན་པོ་ནས་ཡིག་འབྲུ་ཨ་ལ་སེམས་འཛིན་པའི་སྲོལ་བཏོད། དེ་དང་མཐུན་པར་ཡང་
སྟོན་ཤེས་རྒྱལ་གྱིས་ཡི་གེར་བཏབ་པའི་ཞང་ཞུང་སྙན་བརྒྱུད་ལས་ཀྱང་། སྒྲ་ལ་ཡིད་
བཏུལ་འོད་ལ་སེམས་བཟུང་ཞིང་། །ཟེར་ལ་རྩལ་སྦྱང་དབྱིངས་ལ་ཕུ་ཐག་བཅད། །རྩ་
ཡི་འཕར་དྲངས་བར་མའི་ཚད་བཟུང་པ། །མི་རིང་མི་ཐུང་བར་མ་ཆད་པའི་གྲངས། །



231
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བརྒྱ་ལ་གཅིག་བརྩིས་ཁྲི་ཁྲག་བཅོ་བརྒྱད་ཀྱིས། །སྣང་བའི་གོམས་ཚད་མཐའ་རུ་ཕྱིན་
པར་འགྱུར། །ཞེས་དང་། རྒྱ་སྟོན་གྱིས་བཏོན་པའི་ཡང་རྩེ་ལས་ཀྱང་། སྐུ་ཀུན་བཟང་།
གསུང་ཡིག་འབྲུ་ཨ། ཐུགས་ཕྱག་མཚན་། གཡུང་དྲུང་ལ་སེམས་བཟུང་། །ཞེས་སོ། །
མན་ངག་ཕལ་ཆེར་ལས་སེམས་འཛིན་བསྟན་པས། ་འདིར་བླ་མ་རི་ཁྲོད་པས་རྗེས་སུ་
འབྲང་ནས་དང་པོ་སེམས་འཛིན་ལུགས་སྟོན་ཏེ། ལྟོ་གོས་སྤྱོད་ལམ་ཆ་མཉམ་དབེན་
གནས་སུ། །བདེ་བའི་སྟན་ལ་མཐུན་པར་ལུས་གནས་ལ། །དམུ་རྒོད་ལྟ་བུའི་སེམས་
འདི་མཚན་མ་ལ། །སྦྱང་བར་བྱ་ཞིང་གདུལ་ཐབས་དུ་མ་ཡིས། །ཐུལ་བའི་རྟགས་དང་
མཐུན་པར་ཡང་ཡང་བསླབ། །སེམས་བཟུང་མན་ངག་བླ་མའི་ཞལ་ལས་ཤེས། །ཞེས་
པ། དང་པོ་སེམས་འཛིན་པའི་དུས་འདིར་ལུས་སེམས་མི་བདེ་བའི་ཆ་རྐྱེན་རྣམས་
སྤང་དགོས་པས། ལྟོ་ཡང་སྒོག་བཙོང་གྲིབ་ཟས་སོགས་ལ་འཛེམ་ཞིང་། ཧ་ཅང་འགྲང་
ལྟོག་མ་ཡིན་པ་དང་། གོས་ཀྱང་ཧ་ཅང་གྲང་དྲོ་མ་ཡིན་པའི་རན་ཙམ་བསྟེན་ཞིང་
སྤྱོད་ལམ་ཡང་གཉིད་དང་དྲག་ཤུལ་དང་ངལ་དུབ་ཀྱི་ལས་སྤུངས་ནས། ལུས་མ་
འཁྱུག་པ་ཆ་མཉམ་གྱི་སྤྱོད་ལམ་བྱ་སྟེ། གཞན་དུ་ན་ལུས་འཁྲུགས་པས་རྩ་འཁྲུགས་
ནས་དེར་རྒྱུ་བའི་རླུང་ལས་སུ་མི་རུང་བས། དེ་ལ་བརྟེན་པའི་སེམས་རྣལ་དུ་མི་ཚུད་
པས་སེམས་ཟིན་པར་མི་འོང་ངོ་། །དེ་བས་ན་སྤྱོད་ལམ་རན་པ་དེ་ལྟ་བུས་ཆུ་རླུང་དང་
སེམས་ཅན་གྱི་སྒྲ་སྐད་སོགས་ཀྱིས་ཀྱང་དབེན་པའི་གནས་འགོལ་པོ་ཅིག་ཏུ། བདེ་ .
བའི་སྟན་འཇམ་པར་བྱས་པ་ལ་ལུང་དང་མཐུན་པར་ལུས་གནད་འོག་ནས་སྟོན་པ་
བཞིན་གྱིས་གནས་པར་བྱས་ལ། རྟ་དམུ་རྒོད་བཞིན་བཟུང་དུ་མི་ཐུབ་པའི་སེམས་འདི་
ཀ་བ་ལྟ་བུའི་མཚན་མ་ཡིག་འབྲུ་མ་སོགས་ལ་དྲན་པ་དང་ཤེས་བཞིན་གྱི་ཐག་པས་



232
སྒོ་བཞི་མཛོད་ལྔའི་ཡང་བཅུད།
ལེགས་པར་བཏགས་ནས་རང་ཁར་ཤོར་བའི་རྣམ་རྟོག་འདི་རང་དབང་དུ་འགྱུར་བའི་
ཐབས་སྦྱངས་པས་གནས་ཏེ། དང་པོ་ཨ་ལ་ཁྲིད། དེས་ཀྱང་མ་ཟིན་ན་སྒྲ་ལ་ཁྲིད། དེས་
ཀྱང་མ་ཟིན་ན་བསྐོར་བ་ལ་སོགས་པའི་སྤྱོད་ལམ་ལ་བསྟེན་ནས་ཀྱང་སེམས་བཟུང་
བས་ཐབས་དུ་མ་དེ་ཡིས། ཐུལ་བའི་རྟགས་ལུས་འདར་བ་དང་། དུ་བ་དང་། དགོད་པ་
དང་། འཁུམས་པ་ལ་སོགས་མན་ངག་ནས་འབྱུང་བ་དང་མཐུན་པར་མ་བྱུང་གི་བར་
ཡང་ཡང་བསྐྱར་ལ་བསླབ་པར་བྱའོ། །སེམས་བཟུང་གི་མན་ངག་འདི་ཡང་དུས་དང་
གནས་ཀྱི་ཁྱད་པར་དང་གང་ཟག་གི་འབྱུང་ཁམས་གང་ལ་ཤས་ཆེ་ཆུང་དབང་གིས་
ཟིན་རྟགས་ཀྱི་ཚོད་མ་ངེས་པར་བཅོས་ཚུལ་དང་བསྐྱར་ཚུལ་སོགས་ལག་ཏུ་བླངས་
པའི་དུས་མ་ཡིན་པར་ངེས་པར་མི་འགྱུར་བས་བླ་མ་ཉམས་མྱོང་ཅན་གྱི་ལག་ལེན་
བྱེད་དུས་ཞལ་དུ་ཤེས་པར་བྱ་དགོས་ཅིང་སྤྱིར་བསྟན་ནི་མན་ངག་གི་ཡིག་ཆུང་གང་
ཡིན་ལྟར་བྱས་པས་ཆོག་གོ།
བཞི་པ་དངོས་གཞི་ལ་ལྔ། ལུས་ཀྱི་གནད། དམིགས་པའི་གནད། ཏིང་འཛིན་གྱི་
ངོ་བོ། གེགས་ཀྱི་སེལ་ཐབས། ཐུན་གྱི་ཚད་དོ། །དང་པོ་ལ་གཉིས་ལས། དང་པོ་ནི། བདེ་
བའི་སྟན་ལ་ཕྱག་རྒྱ་ལྔ་བཅའ་ལ། །ཡང་ན་དག་པའི་ཅོག་བུར་འདུག་པར་བྱ། །ཞེས་པ།
ཞི་གནས་བསྒྲུབ་པ་དངོས་ལ། སེམས་འཛིན་སྔོན་དུ་སོང་བའམ་མ་སོང་ཡང་རུང་།
ལུས་ཀྱི་ཀུན་སྤྱོད་ནི་བདེ་བའི་སྟན་ལ་ཕྱག་རྒྱ་ལྔ་བཅའ་སྟེ། ཞབས་སྐྱིལ་དཀྲུང་། ཕྱག་
མཉམ་བཞག སྒལ་ཚིག་དྲང་དུ་སྲོང་། མགོ་མཐོ་དམན་ཡ་ཡོ་མེད་པར་ཐད་ཀར་
བཞག མིག་འབྱེད་འཛུམ་རན་པར་སྣ་རྩེ་ལ་གཏད། གཞན་ཡང་མགྲིན་པ་ཅུང་ཟད་
བཀུག སོ་དང་མཆུ་རང་ལུགས་སུ་བཞག ལྕེ་ཡ་རྐན་ལ་བཅར། དབུགས་སྒྲ་ཅན་དང་



233
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
རྒོད་པ་ཅན་དུ་མི་གཏོང་བར་དལ་བུས་རྒྱུ་བར་བྱའོ།།
གཉིས་པ་དེའི་དགོས་པ་ནི། སྟན་བདེ་ལུས་སེམས་བདེ་ཞིང་དགོངས་པ་གསལ། །
ལུང་དང་རྗེས་མཐུན་བྱིང་རྨུགས་སེལ་བ་དང་། །གཞན་དག་ཐུན་མོང་མ་ཡིན་མོས་
པ་འདྲེན། །ཤིན་ཏུ་སྦྱངས་པས་ལུས་སེམས་ལས་སུ་རུང་། །ཞེས་པ། སྟན་བདེ་བས་
ལུས་གནད་དེ་ལྟར་བྱས་པ་ལ་ཡོན་ཏན་དང་དགོས་པ་ལྔ་སྟེ་ལུས་གནད་དེ་ཡུན་རིང་
པོར་འདུག་ཀྱང་ངལ་བར་མི་འགྱུར་བས་སེམས་བདེ་ཞིང་དགོངས་པ་གསལ་བ་དང་།
སྤྱོད་ལམ་དེས་སངས་རྒྱས་ལ་སོགས་པའི་དམ་པ་རྣམས་ཀྱི་བཞུགས་ལུགས་ཡིན་པར་
ལུང་དུ་བསྟན་པ་དང་རྗེས་སུ་མཐུན་པར་ལུས་དྲང་པོར་བསྲང་བས་ནི་གཉིད་ཀྱིས་
བྱིང་རྨུགས་མི་འབྱུང་བར་སེལ་བ་དང་། སྤྱོད་ལམ་དེ་མུ་སྟེགས་ལ་སོགས་ཕལ་བ་
དག་དང་ཐུན་མོང་མ་ཡིན་པས་དེས་འདུས་པ་རྣམས་མོས་པ་འདྲེན་པ་དང་། ལུས་པོ་
ལེགས་པར་བསྒྲིམས་པའི་སྤྱོད་ལམ་དེ་ཤིན་ཏུ་སྦྱངས་པ་སྐྱེས་བ་དང་། རྗེས་སུ་མཐུན་
པའི་ལུས་སེམས་ལས་སུ་རུང་བའི་ཞི་གནས་མྱུར་དུ་སྐྱེ་བར་འགྱུར་རོ།།
གཉིས་པ་དམིགས་ཡུལ་ནི། ཡིག་འབྲུ་ཐིག་ལེ་དབུགས་ཀྱི་འབྱུང་འཇུག་གམ། །
ཁྱད་པར་དེ་བཞིན་གཤེགས་པའི་སྐུ་མཆོག་ལ། །ཞེས་པ། སྤྱིར་ཏིང་ངེ་འཛིན་གྱི་
དམིགས་ཡུལ་ལ་སྔ་མའི་མན་ངག་པ་མང་པོས་འདི་ལྟར་འདོད་དོ། །དང་པོ་སེམས་
བཟུང་། དེ་ནས་སེམས་གསལ་རིག་འདི་བྱང་ཆུབ་ཀྱི་སེམས་དང་། ཐེག་པ་ཆེན་པོའི་
གནས་ལུགས་དང་། ཡེ་སངས་རྒྱས་དང་། ཀ་དག་ལ་སོགས་པའི་མིང་སྙན་སྙན་མང་
པོར་བཏགས་ནས་ངོ་སྤྲོད་ཅིང་དེ་ལ་མ་ཡེངས་པར་རྩེན་ནེ་བཞག་པ་ལ་མི་དམིགས་
པ་དང་ཚད་མེད་བསྒོམ་པར་འདོད་དེ། དེ་ནི་གཞུང་དག་ལས། ཐེག་དམན་ལས་ཁྱད་



234
སྒོ་བཞི་མཛོད་ལྔའི་ཡང་བཅུད།
པར་དུ་གྱུར་པའི་སངས་རྒྱས་ཀྱི་རྒྱུ་བྱང་ཆུབ་ཀྱི་སེམས་ཞེས་མང་དུ་གསུངས་པ་ལ་
འཁྲུལ་པ་བྱས་ནས་མིང་དེ་སྐད་དུ་གདག་ཅིང་། དམིགས་མེད་དུ་བསྒོམ་པར་འདོད་
ཀྱང་སེམས་ལ་དམིགས་ཡུལ་དུ་གནས་པར་སྣང་ངོ་། །མདོ་སྡེ་དག་ལས་ནི། འདོད་པ་
ལ་སོགས་པའི་ཉོན་མོངས་པ་ལྔ་རེ་རེ་ལ་ཤས་ཆེ་བའི་རྣམ་རྟོག་ཤས་ཆེས་པའི་གང་
ཟག་ཡིན་ན་སྣང་བ་ལ་སེམས་སྙོམས་པའི་ཤས་ཆེ་ཆུང་གིས་དུང་དུང་བ་དེ་མི་སྡུག་
པ་ལ་སོགས་པའི་དམིགས་ཡུལ་ཁྱད་པར་ཅན་བསྒོམ་པས་བཏུལ་ནས་སེམས་སྙོམས་
པའི་ཚེ་དམིགས་པ་གང་རུང་ལ་ཞི་གནས་བསྒྲུབ་ན་འགྲུབ་སླ་བར་བསྟན་ཏེ། ཇི་
སྐད་དུ་མདོ་ལས། འདོད་པའི་འདོད་ཆགས་ངན་པ་སྤྱད་ཅིང་འདོད། །དེའི་གཉེན་
པོར་མི་སྡུག་བསམ་གཏན་བསྒོམ། །ཞེས་པ། ཚེས་གཅིག་ཞག་བྲི་སུམ་ཅུར་སྨུགས་
གཉིད་སྤངས། །ལུས་དབེན་དབུགས་ཀྱི་ཆ་སྙོམས་ཕྱག་རྒྱའི་སྐུ་ལྡན་པས། །ཐར་པ་
ཆེན་པོའི་དྲོད་ཚད་དང་དུ་ལེན་པའོ། །ཞེས་སོ། །འོན་ཀྱང་དེ་དག་གི་དམིགས་ཡུལ་
ཁྱད་པར་ཅན་ལ་དམིགས་ནས་བསྒོམ་ལུགས་སྔར་སྲོལ་མ་དར་བས། འདིར་ཡང་
རྒྱས་པར་མི་སྤྲོའོ། །འདིར་ནི་ལུང་ནོན་ལས། ཞི་གནས་སྒྲུབ་པའི་དམིགས་ཡུལ་ལ་
ཡིག་འབྲུ་དང་ཐིག་ལེ་དང་མར་མེ་དང་མེ་ལོང་དང་སྐུ་གཟུགས་སོགས་མཚན་མའི་
རྫས་དགུ་གང་རུང་ལ་དམིགས་པར་གསུངས་ལ། མདོ་འདུས་ལས་ནི། སྔར་བཞིན་
རྣམ་རྟོག་ཤས་ཆེ་བས་ནི་དབུགས་རྒྱུ་བའི་འབྱུང་འཇུག་གི་གྲངས་མ་འཆོལ་བར་
ངེས་པ་ལ་སེམས་གཏད་ནས་བསྒོམ་པ་གསུངས་པ་ལྟར་རམ། ཡང་ན་ཏིང་ངེ་འཛིན་
ཡང་འགྲུབ་ལ་གཞན་དགོས་པ་མང་པོའང་ཞར་ལ་ཐོབ་པའི་དམིགས་ཡུལ་ཅན་ནི་དེ་
བཞིན་གཤེགས་པའི་སྐུ་གཟུགས་ཡིན་ཏེ། དམིགས་ཡུལ་དུ་དེ་བཞིན་གཤེགས་པའི་



235
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
སྐུ་གསལ་ཞིང་བརྟན་ན་ཕྱག་དང་མཆོད་པ་དང་སྨོན་ལམ་དང་ཚོགས་བསོག་པའི་
ཞིང་དང་། བཤགས་སྡོམ་ལ་སོགས་པའི་སྒྲིབ་སྦྱང་གི་ཞིང་དང་། དེ་བསྒོམ་པས་སངས་
རྒྱས་རྗེས་སུ་དྲན་པ་ཡིན་པས་བསོད་ནམས་མང་དུ་ཐོབ་པ་དང་། འཆི་བའི་ཚེ་དྲན་
པ་ལས་མི་ཉམས་པ་ལ་སོགས་ཕན་ཡོན་མང་པོ་ཡོད་པ་ལུང་ལས་འབྱུང་ངོ་། །ཞེས་བླ་
མའི་ཞལ་ནས་གསུངས་པ་ལྟར་རོ། །དེ་ཡང་དེའི་རྣམ་པ་ནི་སྔོན་བླ་མས་བསྟན་པའི་
དོན་ཡིད་ཡུལ་དུ་འཆར་དུ་འཇུག་གམ། དངོས་སུ་བྲིས་སྐུའམ་བླུག་སྐུའམ་སྐུ་ལེགས་
པ་ཞིག་བརྩལ་ལ་ཡང་ཡང་བལྟ་ཞིང་རྣམ་པ་གསལ་པོ་ཡིད་ཡུལ་དུ་འཆར་བས་
གོམས་སུ་གཞུག་གོ །དེ་གོམས་ནས་བསྒོམ་པའི་དམིགས་ཡུལ་དངོས་ནི། རྣམ་རྒྱལ་
ལས། གང་གིས་མོས་པས་ཡིད་བྱེད་པ། །དེ་ཡི་མདུན་དེར་གཤེན་རབ་བཞུགས། །ཞེས་
པ་ལྟར། བློས་གསར་དུ་བསྐྱེད་པ་མ་ཡིན་པར་རང་བཞིན་གྱིས་བཞུགས་པའི་སངས་
རྒྱས་གསལ་བཏབ་པའི་འདུ་ཤེས་བྱ་སྟེ། གོང་གི་ཚོགས་ཞིང་སོགས་བསྟན་པ་དེ་ཡིན་
ནོ། །དེ་ཡང་རབ་ལ་གདན་ཁྲི་དང་འོད་འཁོར་མཚན་དཔེས་བརྒྱན་པ་འཕྲིན་ལས་སྣ་
ཚོགས་ཀྱིས་སེམས་ཅན་དོན་མཛད་པ་ལ་སོགས་པའི་ཡོན་ཏན་དང་ལྡན་པ་མངོན་
སུམ་དུ་བཞུགས་པ་ལྟ་བུར་འཆར་བར་བྱ་ཞིང་། དེ་མ་གྲུབ་ན་སྐུའི་རྣམ་པ་ཤིན་ཏུ་
གསལ་བ་ཡིད་ཡུལ་དུ་གསལ་བ་ལ་སེམས་གཏད་དོ། །དེའི་ཚེ་རང་གིས་གང་བསྒོམ་
པར་འདོད་པ་དེ་ལས་ཁ་དོག་དབྱིབས་དང་ཆེ་ཆུང་གྲངས་ལ་སོགས་མ་ངེས་པར་
འཆར་ན་དེ་དག་གི་རྗེས་སུ་མི་འབྲང་བར་རྩ་བའི་དམིགས་པ་གང་ཡིན་པ་དེ་ཁོ་ན་
ལ་དམིགས་རྟེན་གནས་དགོས་ཀྱིས། དམིགས་རྟེན་རིགས་མི་མཐུན་པ་ལ་སྤྲོས་ན་ཞི་
གནས་མི་འགྲུབ་པའི་གེགས་ཡིན་ནོ། །ཕྱིས་ཞི་གནས་གྲུབ་ནས་ནི་དམིགས་པ་དུ་མ་



236
སྒོ་བཞི་མཛོད་ལྔའི་ཡང་བཅུད།
QS
ལ་སྤྲོ་བར་བྱ་བ་ཡང་ཡིན་ནོ། །ཞེས་པ་ལྟར་རོ།།
གསུམ་པ་ཏིང་ངེ་འཛིན་གྱི་ངོ་བོ་ནི། སེམས་ཀྱི་གྲིམས་ཆས་རྣམ་པ་གསལ་བ་
དང་། །གཞན་ལ་འཕྲོ་བ་མེད་པའི་མི་རྟོག་ལྡན། །ཞེས་པ། སེམས་ངར་ལྡན་གྱི་གྲིམས་
ཆས་དམིགས་ཡུལ་གྱི་རྣམ་པ་གསལ་བའི་གསལ་ཆ་དང་། ཡུལ་གཞན་དག་ལ་དྲན་
པའི་རྟོག་པ་འཕྲོ་བ་མེད་པར་དམིགས་པ་ལ་རྩེ་གཅིག་པར་གནས་པའི་མི་རྟོག་པའི་
ཆ་དང་གཉིས་ལྡན་དུ་དགོས་སོ། །ཁ་ཅིག་བདེ་གསལ་མི་རྟོག་པའི་ཏིང་འཛིན་ཟེར་
ནས་བདེ་བ་བསྣན་ཡང་བདེ་བ་ཕན་ཡོན་གྱི་ཡན་ལག་ཏུ་འབྱུང་བས། སྐབས་འདིར་
གསལ་ལ་མི་རྟོག་གཉིས་ཆར་ལྡན་པ་འདིའི་ཆོག་གོ། །
བཞི་པ་ཐུན་གྱི་ཚད་ནི། ཐུན་ཚོད་ཐུང་ལ་ལན་གྲངས་མང་པ་འམ། །ཅི་སྲིད་
འཚོ་བའི་བར་དུ་བསྒོམ་བྱས་ཏེ། །ཤིང་རྐྱང་ཟམ་པ་རྒྱལ་པོའི་ཁྲིམས་བཞིན་དུ། །སྒྲིམ་
ལྷོད་ཆ་སྙོམ་མི་འདའ་བཙའ་བར་བྱ། །ཞེས་པ། དེ་ལྟར་དམིགས་པ་གསལ་བ་ལ་
རྩེ་གཅིག་ཏུ་གནས་པའི་ཏིང་ངེ་འཛིན་དེ་ཐུན་ཡུན་རིང་ན་ལས་དང་པོའི་དུས་སུ་
ཡིད་སུན་པ་དང་བྱིང་རྒོད་ཀྱི་དབང་དུ་འགྲོ་སླ་བས་ཐུན་ཐུང་ལ་གྲངས་མང་དུ་བྱ་
དགོས་སོ། །དེ་ཡང་དམ་པའི་ཞལ་ནས། ཞག་དང་པོ་ལ་སལེ་འོད་ཕྲེང་སྐོར་རེ། གཉིས་
པ་སོགས་ནས་བུན་ཐང་ངམ་ལོག་འགྱུར་རེ་བསྐྱེད་དེ་དབང་པོ་རྣོ་རྟུལ་ཁྱད་པར་
གྱིས་ཤེས་པར་བྱའོ། །ཞེས་གསུངས་སོ། །བླ་མ་འདིས་ནི་དམིགས་པ་མི་ཉམས་པར་
གཏད་པའི་དྲན་པ་ཏུ་རེ་བས་བྱ་ར་བྱེད་ན་ཅི་སྲིད་གནས་པའི་བར་བསྒོམ་པས་ཆོག་
གསུངས་པ་ལྟར་བྱའོ། །ཏིང་ངེ་འཛིན་གྱི་སྐྱོང་ལུགས་དེ་ཡང་། དཔེར་ན་ཤིང་ཟམ་ལ་
འགྲོ་པའི་ཚེ། རྐང་པ་ཤིང་ཐོག་ཁོ་ན་ལས་གཡན་གཡོན་དུ་ཤོར་ན་ལྟུང་བ་ལྟར་རིམ།



འདབ༌
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
237
རྒྱལ་པོའི་ཁྲིམས་ལས་ཅུང་ཟད་འགལ་ནའང་ཉེས་པའི་ཆད་པ་འབྱུང་བ་དང་འདྲ་
བར། རང་གི་དམིགས་པ་དེ་ལས་ཅུང་ཟད་ཡེངས་ཤོར་ན་བྱིང་རྒོད་ཀྱི་དབང་དུ་འགྲོ་
བས། ཧ་ཅང་བསྒྲིམ་དྲག་ན་དྲན་པས་རྟོག་པ་གཞན་འཕྲོ་ཞིང་། ཧ་ཅང་གློད་དྲག་ན་
དམིགས་པ་མི་གསལ་བའི་གཡེང་བའམ་སྨུགས་འཐིབས་ཅན་དུ་འགྲོ་བས་སྒྲིམ་གློད་
ཆ་མཉམ་པོ་ཞིག་གིས་ཏིང་འཛིན་བསྐྱང་ནས་དམིགས་པ་དེ་ལས་མི་འདའ་བར་
བཙའ་བར་བྱའོ། །བཤགས་བསྟོད་ལས། འབད་པས་འཇུག་ན་རྒོད་པ་འབྱུང་འགྱུར་
ཞིང་། །དེ་གློད་ན་ནི་ཞུམ་པ་སྐྱེ་བར་འགྱུར། །འདི་ཡིས་དབུ་མ་བསྒྲུབ་པ་སྙེད་དཀའ་
བས། །བདག་གིས་སེམས་དཀྲུག་པས་འདི་ཅི་ཞིག་བགྱི། །ཞེས་པ་ལྟར་རོ། །
ལྔ་པ་གེགས་ཀྱི་སེལ་ཐབས་ལ་གསུམ་ལས། གེགས་དང་པོ་ངོས་བཟུང་བ་ནི།
ཤུགས་དང་རྐྱེན་དང་ཆེད་དུ་གཏད་པ་ཡི། །དམིགས་པ་མི་གསལ་ཤོར་བའི་བྱིང་བ་
དང་། །འདོད་པའི་ཡུལ་ལ་འཕྲོ་བའི་རྒོད་པ་གཉིས། །གཡེང་བས་ཏིང་འཛིན་འགྲུབ་
པའི་གེགས་བྱེད་པས། །ཞེས་པ། སྤྱིར་ཏིང་ངེ་འཛིན་གྱི་སྦྱོར་དངོས་རྗེས་གསུམ་གྱི་
གེགས་ནི། གཡུང་དྲུང་ཡང་རྩེ་ལས། ལེ་ལོ་དང་དམིགས་པ་བརྗེད་པ་གཉིས་ནི་སྦྱོར་
བའི་གེགས་ཏེ། ཏིང་ངེ་འཛིན་ལ་མི་འཇུག་པ་དང་། འཇུག་ཀྱང་དམིགས་པའི་དོན་
ངེས་པར་མི་ནུས་པའི་ཕྱིར་རོ། །བྱིང་རྒོད་གཉིས་ནི་དངོས་གཞིའི་གེགས་ཏེ། དམིགས་
པ་རྣམས་གསལ་བར་འཛིན་མི་ནུས་པ་དང་། ཡུལ་གཞན་ལ་འཕྲོ་བའི་ཕྱིར་རོ། །མི་
རྩོལ་བ་དང་རྩོལ་བ་གཉིས་ཀྱིས་རྗེས་སུ་ཁྱད་པར་གོང་དུ་འགྲོ་བའི་གེགས་བྱེད་དེ།
བྱིང་རྒོད་བྱུང་ཡང་མི་གསལ་བ་དང་། མ་བྱུང་པ་ལ་སེལ་ཐབས་རྩོལ་བའོ། །ཞེས་དང་།
དེ་དག་གི་གཉེན་པོ་ཡང་། བརྩོན་འགྲུས་དང་གཟུགས་ལྡན་གཉིས་དང་། གསལ་བ་



238
སྒོ་བཞི་མཛོད་ལྔའི་ཡང་བཅུད།
དང་མ་ཡེངས་པ་གཉིས་དང་། རྩོལ་བ་དང་མི་རྩོལ་བར་བྱེད་པའོ། །ཞེས་པ་སྟེ་སྦྱར་
སླའོ། །འདིར་ཏིང་ངེ་འཛིན་གྱི་དངོས་གཞིའི་གེགས་བྱིང་རྒོད་གཉིས་ཡིན་པ་ལ་
དགོངས་ནས་དེར་བསྟན་པ་ཡིན་པས་དེ་ཡང་བྱིང་རྒོད་གཉིས་གང་ལས་བྱུང་བའི་
རྒྱུ་རྐྱེན་ནི། ཤུགས་ཀྱིས་བྱིང་བ་ནི་འབྱུང་ཁམས་ཀྱིས་བྱེད་པའོ། །རྐྱེན་གྱིས་བྱིང་བ་
ནི་གནས་དམའ་བ་དང་ཚད་ཁུང་སོགས་དང་། ཟས་བཅུད་ཅན་དང་། གོས་ཧ་ཅང་
དྲོ་བ་དང་། ནད་ཁྲག་མཁྲིས་བད་ཀན་སོགས་ཀྱིས་བྱིང་བའོ། །ཆེད་དུ་གནས་པའི་
བྱིང་བ་ནི། བྱིང་བ་ལ་སྐྱོན་དུ་མི་ལྟ་བར་བྱུང་ཡང་གཉེན་པོས་མི་སེལ་བའོ། །རྒོད་པ་
བསྐྱེད་པ་ལ་ཡང་གསུམ་ལས་ཤུགས་ཀྱིས་རྒོད་པ་ནི་འབྱུང་བའི་ཁམས་སོ། །རྐྱེན་གྱིས་
རྒོད་པ་ནི་རྐྱེན་གྱིས་བྱིང་པ་ལས་ཟློག་པའི་རྒོད་པ་དང་ནད་གྲང་བ་དང་། རླུང་ཤས་
ཆེ་བས་རྒོད་པའོ། །ཆེད་དུ་བྱེད་པས་རྒོད་པ་ནི་ཚོང་དང་ཉེ་དུའི་རྟོག་པ་དང་འདོད་
ཆགས་སྤྱོད་པ་དང་། སེམས་སྐྱོ་བ་མེད་པ་དང་། ཆེད་དུ་སྤྲོ་བའི་རྣམ་རྟོག་དང་། རྒོད་
པ་ལ་སྐྱོན་དུ་མི་ལྟ་བ་བྱུང་ཡང་གཉེན་པོས་མ་སེལ་པའོ། །དེ་དག་གི་དམིགས་པ་རྣམ་
པར་གསལ་བར་འཛིན་མི་ནུས་པར་ཤོར་བའི་བྱིང་བ་དང་། འདོད་པའི་ཡུལ་ལ་འཕྲོ་
བའི་རྒོད་པ་སྐྱེས་པས་ཏིང་ངེ་འཛིན་སྐྱེ་བའི་བར་ཆོད་བྱེད་པའོ། །གཞན་ཡང་འདོད་
ཆགས་ཀྱི་ཆར་གཏོགས་པའི་རྒོད་པ་མ་ཡིན་ཀྱང་ཉོན་མོངས་པ་གཞན་གྱིས་རྣམ་པར་
གཡེང་བའམ། དགེ་བའི་ཕྱོགས་སུ་འཕྲོ་བའི་རྟོག་པ་ཡིན་ཀྱང་རུང་། ཞི་གནས་ཀྱི་
ཏིང་འཛིན་བསྒྲུབ་པའི་སྐབས་འདིར་བར་ཆོད་ཀྱི་བདུད་ཡིན་པ་ཤེས་པར་བྱའོ།།
གཉིས་པ་དེ་སེལ་ཐབས་ནི། དྲན་པ་ཤེས་བཞིན་གཉིས་ཀྱི་བྱ་ར་ཡིས། །དགའ་
དང་སྐྱོ་ཤས་ལ་སོགས་བསྒོམ་པ་དང་། །ཁ་ཟས་བྱེ་བྲག་ལུས་ངག་སྤྱོད་ལམ་སོགས། །



239
སུམ་བརྒྱ་པའི་འགྲེལ་ཏི་ཀ་གསལ་པའི་སྒྲོན་མེ།
སོ་སོའི་གཉེན་པོ་བརྟེན་ནས་སྐྱོན་རྣམས་བཅོས། །ཞེས་པ། སེམས་ཀྱི་དམིགས་པ་མ་
བརྗེད་པ་སྟེ། དེ་ལས་མ་ཉམས་པར་ཏུ་རེ་གཏད་པའི་དྲན་པ་དང་། བྱིང་རྒོད་བྱུང་མ་
བྱུང་རིག་པའི་ཤེས་བཞིན་དང་གཉིས་ཀྱི་བྱ་ར་དང་ལྡན་པས་བསྒོམ་པས་ན་བྱིང་རྒོད་
འབྱུང་བའི་གོ་སྐབས་དཀའ་ཞིང་གལ་ཏེ་བྱུང་ན་དེ་མ་ཐག་རིག་པས་དེ་ལ་བཅོས་
ནས་དམིགས་པ་གསལ་བ་ལ་གཏད་པའི་རྩོལ་བས་འདུ་བྱེད་པར་འགྱུར་རོ། །དེ་ལྟར་
བྱིང་རྒོད་ཆ་འཕྲ་མོ་ལ་ནི་དྲན་ཤེས་བརྟེན་ནས་སེམས་བླན་པས་སེལ་ཞིང་། གལ་
ཏེ་བྱིང་རྒོད་ཤུགས་དྲག་ན། བྱིང་བའི་གཉེན་པོ་ནི་དགའ་བའི་དངོས་པོ་སངས་རྒྱས་
དང་སེམས་དཔའ་རྣམས་ཀྱི་ཡོན་ཏན་དང་བླ་མ་བཟང་པོ་རྣམས་ཀྱི་རྣམ་ཐར་ཡིད་ལ་
བྱེད་པ་དང་། ཉི་འོད་ལ་སོགས་སྣང་བའི་མཚན་མ་ཡིད་ལ་བྱེད་པ་དང་། གཞན་ཡང་
ས་དང་། ཕྱོགས་དང་གཟའ་སྐར་ལ་སོགས་སོ་སོར་རྟོགས་པའི་ཤེས་རབ་ཀྱིས་གང་ལ་
དཔྱོད་པར་འདོད་པའི་ཡུལ་ལ་སྤྱོད་སྤྲོ་བ་དང་། འཚག་ས་དང་གདོང་ཆུས་བཀྲུ་བ་
སོགས་བྱེད་པ་དང་། རྒོད་པའི་གཉེན་པོ་ནི། སྤྱིར་མི་རྟག་པ་དང་། འཁོར་བའི་ཉེས་
དམིགས་དང་། ཁྱད་པར་དུ་སེམས་གང་ལ་འཕྲོ་བའི་འདོད་ཡུལ་དེའི་ཉེས་པ་དང་མི་
རྟག་པ་སོགས་སྐྱོ་ཤས་སྐྱེ་བར་བྱའོ། །རྐྱེན་གྱི་བྱིང་རྒོད་དུ་གྱུར་པ་ལ་ནི་རྐྱེན་གང་ཡིན་
པ་ངོས་ཟིན་པར་བྱས་ལ་གནས་དང་ཁ་ཟས་དང་གོས་ལ་སོགས་པའི་བྱེ་བྲག་དང་།
ལུས་ངག་གི་སྤྱོད་ལམ་ལ་སོགས་པ་བྱིང་རྒོད་གང་ལས་བྱུང་བའི་རྐྱེན་ལ་སོ་སོའི་
གཉེན་པོ་བརྟེན་ནས་སྐྱོན་དེ་རྣམས་བཅོས་པར་བྱས་ནས་ཏིང་ངེ་འཛིན་སྐྱོན་མེད་
བསྒོམ་པར་བྱའོ།།
གསུམ་པ་སྐྱོང་ཚུལ་ནི། བྱིང་རྒོད་བྱུང་ཚེ་རྩོལ་བས་དེ་སྤང་ཞིང་། །མཉམ་པར་



240
སྒོ་བཞི་མཛོད་ལྔའི་ཡང་བཅུད།
གྱུར་ཚེ་རྩོལ་བ་གློད་ལ་བསྒོམ། །ཞེས་པ། དྲན་ཤེས་སྟོབས་ལྡན་གྱིས་གོང་དུ་བསྟན་
པ་བཞིན་གསལ་ལ་མི་རྟོག་པའི་ཏིང་ངེ་འཛིན་སྐྱོན་མེད་བསྒོམ་ལ་བྱིང་རྒོད་ཕྲ་མོ་
ཙམ་བྱུང་ཡང་དེའི་ཚེ་སེལ་ནུས་ཀྱི་གཉེན་པོ་རྩོལ་བས་བརྟེན་ནས་སྤང་བར་བྱ་ཞིང་།
བྱིང་རྒོད་མ་བྱུང་བའམ། བྱིང་རྒོད་བྲལ་བས་སྐྱོན་མེད་པར་མཉམ་པར་གྱུར་པ། དེའི་
ཚེ་ན་གཉེན་པོ་འདུ་བྱེད་པའི་རྩོལ་བ་གློད་ལ་བསྒོམ་པར་བྱའོ།། །
ལྔ་བ་བོགས་ཀྱི་འདོན་ཐབས་ལ་གསུམ་ལས། དང་པོ་སྐྱེ་ཚུལ་དངོས་ནི། དེ་
ལྟར་ཡང་དང་ཡང་དུ་གོམས་བྱས་ན། །བོགས་ཀྱི་འདོན་ཐབས་དེ་ནི་ཀློག་སློབ་བཞིན། །
སྒྲིམ་དང་བར་དུ་བཅད་ཀྱང་ཆད་པ་མེད། །རྩོལ་བ་མེད་པའི་ལྷུན་གྲུབ་རིམ་གྱིས་སྐྱེས། །
ཞེས་པ། དེ་ལྟར་ཏིང་ངེ་འཛིན་སྐྱོན་མེད་དེ་ཉིད་ཡང་དང་ཡང་དུ་གོམས་པར་བྱས་
ན་བོགས་ཀྱི་འདོན་ཐབས་གཞན་ལ་མ་བརྟེན་ཀྱང་དེ་ཉིད་ཁོ་ན་ཡང་ཡང་བསྒོམ་ན་
བོགས་བསྐྱེད་ཀློག་སློབ་པ་བཞིན་དུ་འབྱུང་ངོ་། །དེ་ཡང་དང་པོ་འབད་པས་སྒྲིམས་
ཀྱང་ཏིང་ངེ་འཛིན་ལ་གནས་པ་བས་བྱིང་རྒོད་གྱི་དབང་དུ་སོང་བ་མང་ལ། དེ་ནས་
སྒྲིམས་པས་བྱིང་རྒོད་ཀྱིས་བར་དུ་བཅད་ཀྱང་ཏིང་ངེ་འཛིན་ལ་ཡུན་རིང་དུ་གནས་
པར་ནུས་པ་དང་། དེ་ནས་རྩོལ་བས་བསྒྲིམ་མི་དགོས་པར་ངང་གིས་གནས་པའི་ལྷུན་
གྱིས་གྲུབ་པ་རྣམས་རིམ་གྱིས་སྐྱེའོ།།
གཉིས་པ་འབྱོང་ཚད་ནི། དེ་ཡང་གནས་དུས་སྤྱོད་ལམ་ཐུན་ཚོད་ཡུན། །བཟང་
ངན་རྐྱེན་ལ་ཁྱད་པར་མེད་ན་འབྱོང་། །ཞེས་པ། ལྟ་བའི་ཁྲིད་ཁ་ཅིག་ལ། ཕྱིའི་སྦྱོང་
ཚུལ་ལྔ་དང་། ནང་གི་སྦྱོང་ཚུལ་གསུམ་ལ་སོགས་གསུངས་ཡང་། ཡང་རྩེ་ལས་
གསུངས་པ་ལྟར། གནས་དགོན་པ་དང་གྲོང་ཡུལ་གང་དུ་བསྒོམ་ཀྱང་ཁྱད་པར་མེད་



241
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
པ་དང་། དེ་བཞིན་དུ་དུས་སྲོད་ཐོ་རས་ཉིན་མཚན་དབྱར་དགུན་དང་། སྤྱོད་ལམ་
ལུས་གནད་དང་ལྡན་པའམ། འགྲོ་ཉལ་སོགས་གནས་པར་བྱེད་པ་དང་། ཐུན་ཚད་
ཡུན་རིང་ཐུང་དང་ཐུན་གྱི་སྟོད་སྨད་ལ་ཁྱད་པར་མེད་པ་དང་བཟང་པོར་འཛིན་པའི་
མཐུན་རྐྱེན་དང་། ངན་པར་འཛིན་པའི་འགལ་རྐྱེན་གང་གིས་ཀྱང་ཏིང་ངེ་འཛིན་
ལ་བར་ཆོད་མི་ནུས་ཤིང་ཁྱད་པར་མེད་ན་འབྱོང་བའི་ཚད་དོ། །ཞེས་བླ་མ་དམ་པས་
ཀྱང་གསུངས་སོ། །འབྱོང་ཚད་འདི་རྣམས་ཡོངས་སུ་རྫོགས་པའི་ཏིང་ངེ་འཛིན་འབད་
པ་མེད་པར་དམིགས་པ་ལ་གནས་པ་ཐོབ་ཀྱང་ཤིན་སྦྱངས་མ་སྐྱེས་གོང་གི་ཏིང་ངེ་
འཛིན་དེ་ནི་ཞི་གནས་དང་རྗེས་སུ་མཐུན་པའི་འདོད་སེམས་རྩེ་གཅིག་པ་ཞེས་བྱ་བ་
ཡིན་ནོ།།
གསུམ་པ་ཉམས་མྱོང་ནི། དེའི་ཚེ་སྦྱངས་པའི་རླུང་གིས་ལུས་ཁྱབ་པས། །ལུས་
སེམས་དགའ་བདེའི་མྱོང་བ་ཐོབ་པར་འགྱུར། །ཞེས་པ། དྲན་ཤེས་བརྟེན་པའི་འབད་
པ་མི་དགོས་པར་རང་ཤུགས་ཀྱི་དམིགས་པ་ལ་རྒྱུན་ལྡན་དུ་གནས་པའི་ཞི་གནས་
རྗེས་མཐུན་གྲུབ་ནས་དེའི་རྗེས་སུ་ཞི་གནས་དངོས་སམ་མཚན་ཉིད་པ་བསྐྱེད་པའི་
མྱོང་བ་བསྐྱེད་ལུགས་ནི། སེམས་ཤིན་སྦྱང་ཐོག་མར་སྐྱེས་པའི་མཐུས་ལུས་ལས་སུ་
མི་རུང་བར་བྱེད་པའི་རླུང་རྣམས་ཞི་ནས་ལས་སུ་རུང་བར་བྱེད་པའི་རླུང་ལུས་ཀྱི་ཆ་
ཐམས་ཅད་ལ་ཁྱབ་པར་རྒྱུ་ནས། ཡིད་དུ་འོང་བས་རེག་པས་ལུས་གང་བ་བཞིན་དུ་
བྱུང་ནས་སྔར་མ་མྱོང་བའི་རེག་པའི་ཚོར་བ་བདེ་བ་མྱོང་ཞིང་། དེའི་སྟོབས་ཀྱིས་ཡིད་
དགའ་བའི་མྱོང་བ་ཡང་ཐོབ་པར་འགྱུར་བས་དེ་ནི་རིག་པའི་མཚན་མ་ཐོབ་པ་ཞེས་
ཀྱང་བྱ། ཡང་རིག་གཞུང་ལས། ཡང་དག་ཡང་དག་མ་ཡིན་པའི། །གང་གང་ཤིན་ཏུ་



242
སྒོ་བཞི་མཛོད་ལྔའི་ཡང་བཅུད།
གོམས་འགྱུར་བའི། །སྒོམ་པ་ཡོངས་སུ་རྫོགས་པས་ན། །བདེ་གསལ་མི་རྟོག་བློ་འབྲས་
ཅན། །ཞེས་གསུངས་པ་ལྟར། ཡང་དག་པའམ་ཡང་དག་མ་ཡིན་པའི་དོན་གང་བསྒོམ་
པས་ཀྱང་དེ་ཡོངས་སུ་རྫོགས་པས་ན་མདུན་དུ་གནས་པ་མངོན་སུམ་དུ་གསལ་བར་
མཐོང་བ་བཞིན་དུ་གྱུར་ནས་རྔ་བོ་ཆེའི་སྒྲ་སྒྲོགས་པའམ། སྦྲང་བུ་དང་གྲོག་མ་སོགས་
ཀྱིས་ཟོས་པའི་རེག་པས་ཀྱང་བར་དུ་མི་ཆོད་པར་འགྱུར་པ་དེའི་ཚེ་མཐོང་བའི་
མཚན་མ་རྫོགས་པ་ཞེས་བྱའོ། །
དྲུག་པ་ཞི་གནས་གྲུབ་པའི་ཚད་ནི། ཤིན་ཏུ་སྦྱངས་པས་ལུས་སེམས་ལས་རུང་
ཞིང་། །གང་ལ་དམིགས་པ་རང་དབང་ཐོབ་ནས་སུ། །ཤིན་སྦྱང་རྩེ་གཅིག་གཉིས་ཀྱང་
ཕན་ཚུན་འཕེལ། །དེ་ཚེ་ཞི་གནས་གྲུབ་པའི་ཚད་ཀྱང་བཞེད། །ཅེས་པ། ཤིན་སྦྱང་
དང་པོ་སྐྱེས་པའི་ལུས་སེམས་ཀྱི་དགའ་བདེ་དེ་ཁད་དང་ཁད་ཀྱིས་བྲི་བར་གྱུར་ནས་
ཚོར་བ་བཏང་སྙོམས་སུ་གནས་ཤིང་ལུས་སེམས་དགེ་བ་ལ་བཀོལ་བས་ལས་སུ་མི་
རུང་བའི་ལུས་ལྕི་བ་ལྟ་བུ་དང་སེམས་དགའ་བ་མེད་པ་དང་བྲལ་ནས། ལུས་སྲུང་བ་
མེད་པར་ཡང་པ་དང་སེམས་དགའ་གཞན་དུ་ཐོག་པ་མེད་པར་འཇུག་པར་འགྱུར་ལ།
འཇིག་རྟེན་དང་འཇིག་རྟེན་ལས་འདས་པའི་ལྷག་མཐོང་གི་དམིགས་པ་སོགས་གང་
ལ་གཏད་པ་དེ་ལ་རང་དབང་དུ་གྱུར་པ་ཐོབ་པས་སྟོབས་ཆེ་ཞིང་། རེག་མཐོང་གི་ཚད་
མ་ཡོངས་སུ་རྫོགས་པའི་ལུས་སེམས་ལས་སུ་རུང་བ་དེས་ཀྱང་རྩེ་གཅིག་ཏུ་གནས་
པས་ཏིང་ངེ་འཛིན་འདྲེན་ལ། རྩེ་གཅིག་གནས་པ་དེས་ཀྱང་ཤིན་སྦྱང་འཕེལ་བར་
བྱེད་པས་དེ་གཉིས་ཕན་ཚུན་གཅིག་གིས་གཅིག་སྤེལ་བར་འགྱུར་རོ། །དེ་ལྟར་ལུས་
སེམས་ལས་སུ་རུང་བས་ཤིན་སྦྱང་ཐོབ་པ་དེའི་ཚེ་ཞི་གནས་གྲུབ་པའི་ཚད་དུ་བཞེད་



243
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དེ། བསམ་གཏན་དང་པོའི་ཉེར་བསྡོག་ལ་ཞི་ལྷག་གཉིས་ཡོད་པའི་ཞི་གནས་ཀྱི་ཆ་
ཐོབ་པས་དེ་ལ་བརྟེན་ནས་འཇིག་རྟེན་དང་འཇིག་རྟེན་ལས་འདས་པའི་ལྷག་མཐོང་
བསྒོམ་པའི་སྐལ་པ་དང་ལྡན་པ་ཡིན་ནོ། །ཇི་སྐད་དུ། ཉན་ས་ལས། དེས་གཟུགས་ལ་
སྤྱོད་པའི་སེམས་ཆུང་ངུ་ཐོབ་པ་དང་ལུས་ཤིན་ཏུ་སྦྱང་བ་དང་། སེམས་རྩེ་གཅིག་པ་
ཆུང་ངུ་ཐོབ་པ་དང་། ཉོན་མོངས་རྣམ་པར་སྦྱོང་བའི་དམིགས་པ་ལ་སྦྱོར་བའི་སྐལ་པ་
ཡོད་ཅིང་ནུས་པ་དང་། ཞེས་གསུངས་པ་ལྟར་ཡིན་ནོ།།
གཉིས་པ་ལྷག་མཐོང་བསྒོམ་པ་ལ་གསུམ་སྟེ། ཞི་གནས་ཙམ་ལས་མ་ཕྲི་བ་དང་།
འཇིག་རྟེན་གྱི་ལྷག་མཐོང་ཁ་འཕང་བ་དང་། འཇིག་རྟེན་ལས་འདས་པའི་བསྒོམ་
ཚུལ་བསྟན་པའོ། །དང་པོ་ནི། ཤིན་སྦྱང་ཞི་གནས་གྲུབ་པ་དེ་དག་གིས། །ཉོན་མོངས་
འདག་པར་མི་ནུས་ལྷག་སྤྱོད་བཞིན། །ཞེས་པ། གོང་དུ་བསྟན་པའི་བདེ་གསལ་མི་རྟོག་
པ་ལྷུན་གྱིས་གྲུབ་པའི་ཏིང་འཛིན་ལུས་སེམས་ལས་སུ་རུང་བའི་ཤིན་སྦྱང་ཞི་གནས་
དེ་གྲུབ་ནས་དེ་ཙམ་ལ་གོམས་པར་བྱས་པ་ཡིན་ནམ་ཞེ་ན། དེ་ལྟ་བུའི་ཞི་གནས་སྐྱེས་
པ་ན་ཉོན་མོངས་འཇོམ་བྱེད་ཀྱི་ལྷག་མཐོང་བསྐྱེད་པའི་ཆེད་ཡིན་པས་དེ་མ་བསྐྱེད་
ན་ཞི་གནས་རྐྱང་པ་ཅི་ཙམ་བསྒོམ་ཀྱང་། ཉོན་མོངས་ཀྱི་ས་བོན་སྤང་བར་མི་ནུས་
པའི་དྲང་སྲོང་ལྷག་སྤྱོད་བཞིན་དུ་འཁོར་བར་ལྟུང་ངོ་། །དེའི་ཕྱིར་ཞི་གནས་ཙམ་
གྱིས་ཆོག་ཤེས་མི་བྱ་བར། ཉོན་མོངས་འཇོམ་བྱེད་ལྷག་མཐོང་བསྒོམ་པར་བྱའོ། །ཞེས་
མཁས་གྲུབ་ཆེན་པོའི་ཞལ་ནས་གསུངས་པ་ལྟར་རོ།།
གཉིས་པ་འཇིག་རྟེན་གྱི་ལྷག་མཐོང་བསྒོམ་པ་ཁ་འཕང་བ་ནི། དེ་ཕྱིར་འདོད་
པའི་ས་ལས་དཔག་འདོད་རྣམས། །ཆགས་སོགས་ཉོན་མོངས་མངོན་གྱུར་གནོན་པ་



244
244
སྒོ་བཞི་མཛོད་ལྔའི་ཡང་བཅུད།
ཡི། །ཞི་རགས་རྣམ་པ་བསྒོམ་པའི་ལྷག་མཐོང་སྟེ། །འཇིག་རྟེན་ལམ་གྱི་བགྲོད་པ་ཡོད་
མོད་ཀྱང་། །ཞེས་པ། འོ་ན་ལྷག་མཐོང་བསྒོམ་ན་བསྒོམ་ལུགས་ཅི་ལྟར་ཞེ་ན། ལྷག་
མཐོང་གི་ངོ་བོ་ནི། གངས་རི་བརྩེགས་པ་ལས། ལྷག་མཐོང་ནི་སོ་སོར་རྟོགས་པའི་ཤེས་
རབ་བོ། །ཞེས་དང་། ལུང་རྣམ་དག་ཐམས་ཅད་ལས། སོ་སོར་རྟོགས་པའི་ཤེས་རབ་ལ་
གསུངས་པས། དབྱེ་བ་ནི། ཡུལ་གྱི་སྒོ་ནས་ཇི་སྙེད་པ་དང་ཇི་ལྟ་བ་རྣམ་པར་འབྱེད་
པའི་ལྷག་མཐོང་གཉིས་དང་། འཇུག་ཚུལ་གྱི་སྒོ་ནས་བློ་རགས་པས་རྣམ་པས་འཇུག་
པའི་རྟོག་པ་དང་། ཕྲ་བའི་རྣམ་པས་འཇུག་པའི་དཔྱོད་པ་གཉིས་དང་། ངོ་བོའི་སྒོ་ནས་
ངེས་པར་འཚོལ་བའི་སོ་སོར་རྟོགས་པ་དང་། ངེས་པར་རྙེད་པ་དེ་མི་སྐྱོ་བར་བསྒོམ་
པའི་ལྷག་མཐོང་སོགས་མང་དུ་བཤད་ཀྱང་། འདིར་ནི་སྤང་བྱའི་སྒོ་ནས་ཉོན་མོངས་
མངོན་གྱུར་རེས་ཤིག་སྤོང་བས་འཇིག་རྟེན་པའི་ལམ་གྱིས་བགྲོད་པའི་ལྷག་མཐོང་
དང་། ཉོན་མོངས་པའི་ས་བོན་རྩ་བ་ནས་སྤོང་པ་འཇིག་རྟེན་ལས་འདས་པའི་ལམ་
གྱི་ལྷག་མཐོང་གཉིས་ཀྱིས་བསྟན་ནོ། །དང་པོ་ནི། ཞི་གནས་ཙམ་གྱིས་ནི་འདོད་པའི་
ཉོན་མོངས་པ་ཡང་སྤང་བར་མི་ནུས་པས། དེའི་ཕྱིར་འདོད་ཁམས་ལས་དཔག་པའི་
བསམ་གཏན་དང་པོ་སོགས་ཐོབ་པར་འདོད་ན་ཡང་འདོད་པའི་ཆགས་སོགས་ཉོན་
མོངས་མངོན་འགྱུར་འགོ་གནོན་པའི་ཞི་རགས་རྣམ་པ་ཅན་བསྒོམ་པས་འཇིག་རྟེན་
གྱིས་བགྲོད་པའི་ལྷག་མཐོང་ཀྱང་ཡོད་མོད་ཀྱང་། དེ་ནི་འདིར་གཙོར་མི་སྟོན་ཏེ། དེས་
ཀྱང་འཁོར་བ་འཆིང་བྱེད་ཀྱི་རྩ་བ་བདག་འཛིན་སྤང་མི་ནུས་པས་སོ། །དེས་ན་འདིར་
ཟུར་ཙམ་སྨྲས་པ་ནི་ཞི་རགས་བསྒོམ་པའི་ལྷག་མཐོང་དེ་མཆོག་ཏུ་བཟུང་བའི་གོལ་
ས་གཅོད་པའི་ཆེད་ཡིན་ནོ།།



245
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
གསུམ་པ་འཇིག་རྟེན་ལས་འདས་པའི་ལྷག་མཐོང་སྒོམ་ཚུལ་བསྟན་པ་ལ་ལྔ་
གཏན་ལ་དབབ་ཚུལ་གྱི་མཚོན་བྱེད། ཐོབ་ནས་བསྒོམ་ཚུལ། ཞི་ལྷག་ཟུང་འབྲེལ་དུ་
འགྱུར་ཚུལ། རྗེས་ཐོབ། ཕན་ཡོན་ནོ། །དང་པོ་ནི། ཉོན་མོངས་ས་བོན་རྩད་ནས་འབྱིན་
བྱེད་པའི། །བདེན་པ་བཞི་དང་རྟེན་འབྲེལ་ལ་སྤྱོད་དམ། །བོན་དང་གང་ཟག་བདག་
མེད་རྟོགས་པ་ཡིས། །འཇིག་རྟེན་འདས་པའི་ལྷག་མཐོང་བསྒོམ་པར་བྱ། །ཞེས་པ། དེ་
ལྟར་འཇིག་རྟེན་ལམ་གྱི་བགྲོད་པའི་ལྷག་མཐོང་ཉོན་མོངས་མངོན་གྱུར་ཙམ་གནོན་
པའི་ཞི་རགས་རྣམ་པ་ཅན་གྱི་སྲིད་རྩེའི་བར་དུ་བགྲོད་པ་ཡོད་ཀྱང་། འཁོར་བ་ལས་
མི་གྲོལ་བས། དེ་ལྟར་བས་ན་འཁོར་བ་ལས་གྲོལ་བར་འདོད་པ་དག་གིས་ནི། ཉོན་
མོངས་པའི་ས་བོན་རྩ་བ་ནས་འབྱིན་པར་བྱེད་པའི་ལྷག་མཐོང་བདེན་པ་བཞིའམ་མི་
རྟག་པ་ལ་སོགས་བཅུ་དྲུག་གི་རྣམ་པ་ཅན་དུ་བསྒོམ་པའམ། རྟག་ཆད་དུ་འཛིན་པའི་
གཉེན་པོ་སྣང་ལ་རང་བཞིན་མེད་པར་གཏན་ལ་འབེབས་བྱེད་རྟེན་ཞིང་འབྲེལ་བར་
འབྱུང་བ་ལ་སྤྱོད་པའི་ལྷག་མཐོང་ངམ། འོག་ནས་འཆད་འགྱུར་གྱི་བོན་དང་གང་
ཟག་གི་བདག་མེད་རྟོགས་ནས་བསྒོམ་པ་སྟེ། འཇིག་རྟེན་ལས་འདས་པའི་ལྷག་མཐོང་
བསྒོམ་པར་བྱའོ། །དེ་ཡང་སྐྱེས་བུ་དམ་པ་ལ་བརྟེན་པ་དང་། མང་དུ་ཐོས་པ་ཡོངས་སུ་
བཙལ་བ་དང་། ཚུལ་བཞིན་དུ་སེམས་པ་སྟེ་ལྷག་མཐོང་གི་རྒྱུ་ཚོགས་གཉིས་བསྒོམ་
རིམ་ལས་གསུངས་པ་ལྟར་བདེན་གཉིས་ཟུང་འཇུག་གི་གནས་ཚུལ་ལ་མཁས་པའི་
བཤེས་གཉེན་ལ་བརྟེན་ནས་བདག་མེད་པའི་ལྟ་བ་སྟོན་པའི་ངེས་དོན་གྱི་གསུང་རབ་
དབུ་མའི་གཞུང་ལ་སོགས་ལ་ཐོས་བསམ་ཚུལ་བཞིན་དུ་བྱས་པས་ལྷག་མཐོང་གི་ཤེས་
རབ་བསྐྱེད་ནས་བསྒོམ་པར་བྱའོ།།



246
སྒོ་བཞི་མཛོད་ལྔའི་ཡང་བཅུད།
གཉིས་པ་ཐོབ་ནས་བསྒོམ་ཚུལ་ལ་གཉིས་ལས། དང་པོ་ནི། བདག་མེད་མཐོང་
ནས་གོམས་པ་བསྐྱེད་ཕྱིར་དུ། །སྣང་མེད་ནམ་མཁའ་ལྟ་བུའི་སྟོང་ཉིད་དང་། །སྣང་
བཅས་སྒྱུ་མ་ལྟ་བུའི་སྟོང་པ་ཉིད། །དཔྱད་འཇོག་རེས་མོས་སྤེལ་ཞིང་བསྒོམ་པར་བྱ། །
ཞེས་པ། བདག་མེད་པའི་ལྟ་བ་མ་རྟོགས་ན། བདག་མེད་སྒོམ་རྒྱུ་མེད་པས་ལུང་དང་
གཏན་ཚིགས་རྣམ་པར་དག་པ་ལ་བརྟེན་ནས་བདག་མེད་པའི་ལྟ་བ་ངེས་ངེས་སུ་
བྱས་ནས་དེ་ལ་གོམས་པ་བསྐྱེད་པའི་ཕྱིར་དུ་མཉམ་བཞག་ཏུ་སྣང་མེད་ནམ་མཁའ་
ལྟ་བུའི་སྟོང་ཉིད་བསྒོམ་ཞིང་། རྗེས་ཐོབ་ཏུ་སྣང་བཅས་སྒྱུ་མ་ལྟ་བུའི་སྟོང་ཉིད་བསྒོམ་
པར་བྱའོ། །དེ་ཡང་བདག་མེད་གཏན་ལ་འབེབས་པའི་ལུང་རིག་དུ་མ་ལས་དཔྱད་
པའི་བསྒོམ་པ་དང་། དེ་ངེས་པའི་མཐར་དོན་ནི་དེ་ཉིད་ལ་འཇོག་པའི་སྒོམ་དང་
གཉིས་རེས་མོས་སུ་སྤེལ་དགོས་ཞེས་བླ་མས་གསུངས་པ་ལྟར་བྱའོ།།
གཉིས་པ་སྐྱོང་ཚུལ་མཐུན་པར་མཚོན་པ་ནི། ལྷག་མཐོང་བསྒོམ་ཚེ་བྱིང་རྒོད་སེལ་
བ་དང་། །དྲན་ཤེས་བརྟེན་སོགས་སྐྱོང་ཚུལ་གོང་ལྟར་རོ། །ཞེས་པ། ལྷག་མཐོང་བསྒོམ་པའི་
ཚེ་ཡང་བྱིང་རྒོད་ངོས་བཟུང་བ་དང་། བྱིང་རྒོད་མི་འབྱུང་བའི་ཐབས་སུ་དྲན་པ་དང་ཤེས་
བཞིན་བརྟེན་ཚུལ་དང་། བྱིང་རྒོད་དང་བྲལ་བའི་ཚེ་སྒྲིམས་གློད་མཉམ་པ་སོགས་ནི་གོང་
དུ་ཞི་གནས་ཀྱི་སྐབས་སུ་བཤད་པ་དང་འདྲ་བར་ཤེས་པར་བྱའོ།།
གསུམ་པ་ཞི་ལྷག་ཟུང་འབྲེལ་དུ་འགྱུར་ཚུལ་ནི། ཅི་ལྟར་དཔྱོད་པའི་དོན་དེ་
གསལ་བ་དང་། །ཅི་སྲིད་འཇུག་པ་རང་དབང་གྱུར་པའི་ཚེ། །ཞི་གནས་ལྷག་མཐོང་
ཟུང་དུ་འབྲེལ་བ་སྟེ། །གཉིས་ཀ་ཐོབ་ཚེ་དེ་ལྟར་གྱུར་པའོ། །ཞེས་པ། ཞི་གནས་ལྷག་
མཐོང་གཉིས་ཀ་མ་ཐོབ་ན་ཟུང་དུ་འབྲེལ་རྒྱུ་མེད་པས་གཉིས་ཀ་ཐོབ་དགོས་ལ། དེ་



247
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཡང་ཞི་གནས་ནི་སྔར་བཤད་པ་བཞིན་ཤིན་སྦྱང་གྲུབ་པ་དེ་ལྟ་བུ་ཡིན་ལ། ལྷག་མཐོང་
ནི་སོ་སོར་རྟོགས་པའི་ཤེས་རབ་ཀྱིས་དཔྱད་པ་རང་སྟོབས་ཀྱི་ཤིན་སྦྱང་གི་བདེ་བ་
འདྲེན་མི་ནུས་པ་དེ་སྲིད་དུ་ལྷག་མཐོང་དང་རྗེས་སུ་མཐུན་པ་ལས་ལྷག་མཐོང་དངོས་
མ་ཡིན་པས་དཔྱད་པ་རང་སྟོབས་ཀྱི་ཤིན་སྦྱང་འདྲེན་པར་ནུས་ནས་ལྷག་མཐོང་གི་ཇི་
ལྟར་དཔྱོད་པའི་དོན་དེ་ཉིད་གསལ་བ་དང་། ཞི་གནས་ཀྱི་སྟོབས་ཀྱིས་དོན་དེ་ཉིད་ལ་
ཅི་སྲིད་འཇོག་པ་རང་དབང་དུ་གྱུར་པའི་ཚེ་ཟུང་འབྲེལ་དུ་གྱུར་པའོ་ཞེས་བཞེད་དེ།
བླ་མ་མཁས་གྲུབ་གང་གི་ཞལ་ནས། ཞི་གནས་ཀྱིས་བཅིང་པའི་ལྷག་མཐོང་ནི་ཅི་ལྟར་
ཞི་གནས་རང་གི་དམིགས་པ་ལ་ངང་གིས་འཇུག་པ་བཞིན་དུ། ལྷག་མཐོང་ཀྱང་དེ་
ཁོ་ན་ཉིད་ཀྱི་དོན་ལ་རང་གི་ངང་གིས་འཇུག་ཅིང་གཞན་གྱིས་གཡེང་བར་མི་འགྱུར་
ལ། ལྷག་མཐོང་གིས་བཅིང་གཞིའི་ཞི་གནས་ཀྱང་ལྷག་མཐོང་དེ་ཁོ་ན་ཉིད་གསལ་
བའི་བྱ་བ་བྱེད་ཅིང་དེ་ཁོ་ན་ཉིད་ཀྱི་དོན་ལ་རྨོངས་པར་མི་འགྱུར་རོ། །ཞེས་གསུངས་
ཞིང་དེ་དང་མཐུན་པར་རྒྱ་གཞུང་གི་ལུང་མང་དུ་སྣང་སྟེ་འདིར་མ་དྲངས་སོ། །གཞན་
ཡང་གྲུབ་པའི་རྣལ་འབྱོར་བས་ཅི་སྲིད་ལྷག་མཐོང་གི་མཚན་ཉིད་མ་སྐྱེས་ཀྱི་བར་
དུ་ཟུང་འབྲེལ་ཐོབ་པར་བྱ་བའི་ཕྱིར། ཞི་གནས་དང་ལྷག་མཐོང་གཉིས་རེས་མོས་སུ་
བསྒོམ་པར་བྱ་སྟེ། འདི་ལྟར་ཤེས་རབ་ཀྱི་དེ་ཁོ་ན་ཉིད་ལ་ཡང་དང་ཡང་དུ་དཔྱད་པའི་
ལྷག་མཐོང་ཤས་ཆས་ན་མར་མེ་རླུང་གིས་བསྐྱོད་པ་ལྟར་དེ་ཁོ་ན་ཉིད་གསལ་བར་མི་
འགྱུར་བས། དེའི་ཚེ་ཞི་གནས་ཀྱི་འཇོག་སྒོམ་མང་དུ་བྱས་ལ་གནས་ཆ་སོར་གཞུག་
ཡང་འཇོག་སྒོམ་མང་དུ་བྱས་པའི་མཐུས་གནས་ཆ་ཆེ་བར་སོང་ན་དཔྱོད་སྙིང་མི་
འདོད། མ་དཔྱད་ན་དེ་ཁོ་ན་ཉིད་ལ་ངེས་པར་བརྟན་ལ་ཤུགས་དྲག་པོ་མི་འོང་། དེ་མ་



248་
སྒོ་བཞི་མཛོད་ལྔའི་ཡང་བཅུད།
བྱུང་ན་ངེས་པའི་ལྡོག་ཕྱོགས་བདག་མེད་གཉིས་ཡོད་པར་འཛིན་པའི་སྒྲོ་འདོགས་ལ་
དེ་ཙམ་མི་གནོད་ན་དཔྱད་སྒོམ་མང་དུ་བྱའོ། །དེ་ལྟར་གུས་སྦྱོར་དང་རྟག་སྦྱོར་གཉིས་
ཀྱི་རྒྱུན་དུ་གནས་པ་ལ་ཞི་ལྷག་གཉིས་མཉམ་པར་འཇུག་པའི་ཟུང་འབྲེལ་གྱི་རྣལ་
འབྱོར་ཐོབ་པར་འགྱུར་རོ། །ཞེས་ཀྱང་གསུངས་སོ།།
བཞི་པ་རྗེས་ཐོབ་ལ་གསུམ་ལས། དང་པོ་ཤེས་རབ་ཀྱིས་ཟིན་པའི་རྗེས་ཐོབ་
ནི། མཉམ་པར་བཞག་ལས་ལངས་བའི་རྗེས་ཐོབ་ལ། །འགྲོ་འདུག་ལ་སོགས་སྤྱོད་
ལམ་ཐམས་ཅད་དང་། །ཉོན་མོངས་སྐྱེས་པ་དབང་པོའི་ཡུལ་རྣམས་དང་། །དགེ་སྡིག་
བྱ་བའི་ལས་སྤྱོད་ཐམས་ཅད་ནི། །རང་བཞིན་མེད་པར་རྟོགས་པའི་ཤེས་རབ་ཀྱིས། །
དཔྱད་པས་ནམ་མཁའ་ལྟ་བུར་མཐོང་བ་སྟེ། །དེ་ཉིད་ཤུགས་ཀྱིས་དེ་སོགས་གཟུང་
འཛིན་རྣམས། །སྒྱུ་མ་ལྟ་བུར་ཡོངས་སུ་ཟིན་པར་བྱ། །ཞེས་པ། སྣང་བ་ཡང་དག་དུ་
ཡོད་མེད་དཔྱོད་པའི་ཤེས་རབ་ཀྱིས་རང་གི་ངོ་བོར་གྲུབ་ཙམ་རྡུལ་ཡང་མ་རྙེད་པར་
ནམ་མཁའ་ལྟ་བུའི་ཏིང་ངེ་འཛིན་ཅི་སྲིད་རྒྱུན་ཆགས་སུ་གནས་པའི་མཉམ་བཞག་
ཡིན་ལ། ཏིང་ངེ་འཛིན་དེ་ལས་ལངས་ནས་བདེན་རྫུན་སྐྱེས་རུང་མ་སྐྱེས་རུང་སྣང་
བ་ཡུལ་དུ་བྱེད་པ་གང་ཡིན་པ་ནི་རྗེས་ཐོབ་ཡིན་ནོ། །དེ་ལ་རྗེས་ཐོབ་ཀྱི་དུས་སུ་ཡང་
སྣང་བ་ལ་བདེན་མེད་དུ་རྟོགས་པའི་ཤེས་རབ་ཀྱིས་ཟིན་དགོས་པས། སྤྱོད་ལམ་གྱི་སྒོ་
ནས་འགྲོ་འདུག་ཟ་ཉལ་ལ་སོགས་པ་ཐམས་ཅད་དང་། ཡུལ་གྱི་སྒོ་ནས་ཆགས་སྡང་
རྨོངས་གསུམ་སོགས་ཉོན་མོངས་པ་སྐྱེས་བའི་དབང་པོའི་ཡུལ་གཟུགས་སྒྲ་དྲི་རོ་རེག་
བྱ་དག་སྡུག་པའམ་མི་སྡུག་པའམ་བར་མ་ཐམས་ཅད་དང་། ལས་ཀྱི་སྒོ་ནས་དགེ་སྡིག་
ལུང་མ་བསྟན་གྱི་བྱ་སྤྱོད་ཐམས་ཅད་ནི། རང་གིས་རང་བཞིན་མེད་པར་རྟོགས་པའི་



249
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཤེས་རབ་ཀྱིས་དཔྱད་པས་རྡུལ་ཙམ་ཡང་གྲུབ་པ་མེད་པར་ནམ་མཁའ་ལྟ་བུར་མཐོང་
པ་སྟེ། རྟོགས་པ་དེ་ཉིད་ཀྱི་ཤུགས་ཀྱིས་གོང་དུ་བསྟན་པའི་སྣང་བའི་སྒོ་གསུམ་ལ་
སོགས་གཟུང་འཛིན་གྱི་དངོས་པོ་འདི་དག་གང་ལའང་བདེན་པར་མ་གྲུབ་པའི་སྣང་
ཙམ་གྱི་སྒྱུ་མ་དང་རྨི་ལམ་ལྟ་བུར་རྟོགས་པས་ཡོངས་སུ་ཟིན་པར་བྱའོ།། །
གཉིས་པ་ཁྱད་པར་གྱི་སྤྱོད་པ་ནི། སྐྱབས་གནས་རྣམས་ལ་གུས་པའི་མཆོད་པ་
དང༌། །སྙིང་རྗེས་འགྲོ་ལ་ཕན་གདགས་ཅི་ནུས་བྱ། །བྱང་ཆུབ་སེམས་དཔའི་སྤྱོད་པ་
མཐའ་ཡས་ལ། །མི་ངལ་བརྩོན་པ་རྟག་ཏུ་བསྒྲུབ་པར་བྱ། །ཞེས་པ། གོང་དུ་བསྟན་པ་
བཞིན་སྣང་བ་བདེན་མེད་སྒྱུ་མ་ལྟ་བུར་རྟོགས་པའི་ངང་ནས་སྐྱབས་གནས་རྣམས་
དང་དམ་པ་མཆོད་འོས་རྣམས་ལ་གུས་པའི་མཆོད་པ་འབུལ་བ་དང་། བསྙེན་བཀུར་
ཕྱག་དང་བསྐོར་བ་ལ་སོགས་པ་དང་འགྲོ་བ་དམན་པ་རྣམས་ལ་ཕན་གདགས་པ་ཅི་
ནུས་བྱའོ། །དེ་ཡང་རྒྱལ་སྲས་རྣམས་ཀྱིས་མི་བསླབ་པའི། །གནས་དེ་གང་ཡང་ཡོད་མ་
ཡིན། །ཞེས་པ་ལྟ་བུར་བྱང་ཆུབ་སེམས་དཔའི་སྤྱོད་པ་ཚུལ་ཁྲིམས་གསུམ་ལ་སོགས་
པའི་སྒོ་ནས་འཇུག་ལྡོག་གི་བྱ་བ་མཐའ་ཡས་པ་ལ་བསླབ་པར་བྱའོ། །མདོར་ན་བསྟན་
པའི་བྱ་བ་དང་སེམས་ཅན་གྱི་དོན་ལ་གང་ཕན་གྱིས་འཆད་རྩོད་རྩོམ་པ་སོགས་དང་
རིག་པའི་གནས་ལྔ་ལ་བསླབ་པ་སོགས་སྐད་ཅིག་ཙམ་ལ་ཡང་སྒོ་གསུམ་མི་ངལ་
མི་ཡེངས་པར་བརྩོན་པས་དྲག་ཏུ་བསྒྲུབ་པར་བྱའོ། །རིག་པའི་གནས་ལྔ་དག་ལ་མ་
བརྩོན་ན། །འཕགས་མཆོག་གིས་ཀྱང་ཐམས་ཅད་མཁྱེན་མི་འགྱུར། །དེ་བས་གཞན་
་ དག་ཚར་བཅད་རྗེས་སུ་བཟུང་། །བདག་ཉིད་ཀུན་ཤེས་བྱ་ཕྱིར་དེ་ལ་བརྩོན། །ཞེས་
གསུངས་པ་ལྟར་བྱའོ།།



250
སྒོ་བཞི་མཛོད་ལྔའི་ཡང་བཅུད།
གསུམ་པ་རྗེས་ཐོབ་སྒྱུ་མ་ལྟ་བུའི་ཟིན་པའི་ཡོན་ཏན་ནི། དེ་ལྟར་ཐབས་ཀྱིས་
ཡོངས་སུ་ཟིན་པ་ན། །བྱང་ཆུབ་ལམ་དང་ནམ་ཡང་འབྲལ་བ་མེད། །ཞེས་པ། དེ་ལྟར་
ཐམས་ཅད་སྒྱུ་མ་ལྟ་བུར་ཤེས་པའི་ངང་ནས་སྒོ་གསུམ་དགེ་བ་ལ་བརྩོན་པའི་ཐབས་
ཀྱིས་ཡོངས་སུ་ཟིན་པར་གྱུར་ན། བྱང་ཆུབ་ཀྱི་ལམ་དང་ནམ་ཡང་འབྲལ་བ་མེད་དེ།
དེ་ལྟར་གནས་པའི་མཁས་པ་ལ། །བསོད་ནམས་མི་འགྱུར་གང་ཡང་མེད། །ཅེས་དང་།
གཟུགས་ལ་རང་བཞིན་མེད་དེ་གང་ལ་རང་བཞིན་མེད་པར་ཤེས་པ་དེ་ནི་བླ་ན་མེད་
པའི་འབྲས་བུར་ཤེས་པར་བྱའོ། །ཞེས་སོ།།
ལྔ་པ་ལྷག་མཐོང་གི་ཕན་ཡོན་ལ་ཡང་གསུམ་ལས། དང་པོ་སྲིད་པ་གཅོད་ཚུལ་
ནི། བདག་མེད་པ་ལ་གོམས་པར་བསྐྱེད་པ་ཡིས། །དངོས་རྣམས་བདེན་པས་ལྡོག་པས་
ཆགས་སྡང་སོགས། །ཉོན་མོངས་ཞི་བས་དེ་བསྐྱེད་ལས་མི་བསགས། །ལས་ཉོན་ཟད་
པས་ཡང་སྲིད་ལེན་མི་འགྱུར། །ཞེས་པ། དེ་ལྟར་མཉམ་བཞག་རྗེས་ཐོབ་གང་ལ་ཡང་
དངོས་པོ་ཐམས་ཅད་བདག་མེད་པར་བསྒོམ་པའི་གོམས་པ་བསྐྱེད་པའི་ཕྱིར། དངོས་
པོ་རྣམས་ལ་བདེན་འཛིན་གྱིས་སྤྲོས་པ་ལྡོག་གོ །བདེན་འཛིན་མེད་ན་རྨི་ལམ་དང་སྒྱུ་
མའི་དགྲ་གཉེན་ལ་ཆགས་སྡང་མི་སྐྱེ་བ་བཞིན་དུ་བདེན་འཛིན་གྱིས་ཀུན་ནས་སློང་
བའི་ཆགས་སྡང་སོགས་ཉོན་མོངས་མི་སྐྱེ་སྟེ་ཞི་བར་འགྱུར་རོ། །ཉོན་མོངས་པ་ཞི་བར་
གྱུར་ན་དེས་བསྐྱེད་པའི་ལས་མི་གསོག་གོ །ལས་དང་ཉོན་མོངས་པ་ཟད་ན་འཁོར་
བའི་རྒྱུ་མེད་པས་ཡང་སྲིད་ལེན་པར་མི་འགྱུར་རོ། །དེ་ལྟར་དུ་དབུ་མ་ཚོམ་ལས་ཀྱང་།
གང་གི་ཕྱིར་དེ་ལྟར་སྟོང་པ་ཉིད་སྤྲོས་པ་མ་ལུས་པ་ཉེ་བར་ཞི་བའི་མཚན་ཉིད་ཅན་
ལ་བརྟེན་ནས་སྤྲོས་པ་དང་བྲལ་བར་འགྱུར་ཞིང་། སྤྲོས་པ་དང་བྲལ་བས་ཀྱང་རྣམ་



251
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
པར་རྟོག་པ་ལས་ལྡོག་ཅིང་། རྣམ་པར་རྟོག་པ་ལས་ལོག་པས་ཉོན་མོངས་ལྡོག ཉོན་
མོངས་ལོག་པས་སྐྱེ་བ་ལྡོག་པས་དེའི་ཕྱིར་སྟོང་པ་ཉིད་ཁོ་ན་སྤྲོས་པ་ཐམས་ཅད་ལོག་
པའི་མཚན་ཉིད་ཅན་ཡིན་པས་མྱ་ངན་ལས་འདས་པ་ཞེས་བྱའོ། །ཞེས་སོ། དེའི་ཕྱིར་
འཁོར་བ་ལས་གྲོལ་བ་ལ་དོན་གཉེར་གྱི་བློ་ཡོད་པས་ལྷག་མཐོང་གི་རྒྱུ་ཚོགས་སྒྲུབ་
པར་བརྟེན། བདག་མེད་པའི་དེ་ཁོ་ན་ཉིད་རྟོགས་པའི་ལྟ་བ་བསྐྱེད་ནས་སྒོམ་པ་མ་
བྱས་པའི་ལས་གང་བྱས་ན་ཡང་འཁོར་བའི་རྒྱུ་རང་གི་ཉོན་མོངས་པ་དང་ལས་ལ་ཅི་
ཡང་མི་གནོད་པར་མུ་སྟེགས་པའི་བརྟུལ་ཞུགས་ལྟར་རང་གི་ལུས་སེམས་ལ་གདུང་བ་
བསྐྱེད་པ་ཁོ་ན་ཙམ་དུ་ཟད་པའི་ངལ་བའི་ལས་གང་ཡིན་པ་དེ་ལ་བརྩོན་འགྲུས་བྱས་
ཀྱང་ཕན་པ་མེད་པར་མ་ཟད་པར་འགྱུར་བའི་དཔེ་ནི་ཁང་པ་བསྲེག་པའི་མེ་ཞི་བར་
འདོད་པས་ཕྱི་རོལ་གྱི་ར་བ་བཤིགས་པ་དང་འདྲ་བས། དོན་མ་གྲུབ་པར་མ་ཟད་ལུས་
སེམས་ལ་སྡུག་བསྔལ་བསྐྱེད་པ་དེ་འདྲ་བ་དེ་ལ་དགེ་སྦྱོར་གྱི་མིང་བཏགས་ཀྱང་དོར་
བར་བྱའོ། །འོན་ཀྱང་སྔོན་ཚོགས་ངན་བསགས་པའི་ལས་ངན་དང་ཕྱི་ནས་བཤེས་
གཉེན་ངན་པའི་ངག་གི་དུག་ཆུས་ཡིད་མྱོས་པ་དག་ལ་ཁོ་བོ་ནས། དུས་གསུམ་གྱི་
སངས་རྒྱས་ཐམས་ཅད་ཀྱི་མགྲིན་གཅིག་ཏུ་གསོལ་བས་བཏབས་ཀྱང་ད་རུང་མི་ལེན་
པར་བཤད་དོ། །གཏོ་རྒྱལ་ལགས་ཉིད་བས་དུས་སུམ་ཚངས་པའི་སྟོན་པ་ཚོགས་ནས་
དྲངས་ཀྱང་འདྲོང་བར་མི་འགྱུར་རོ། །ཞེས་དང་། དེ་ལྟ་བུའི་རིགས་ལ་ཐར་བའི་རྒྱུ་མ་
མཆིས། །ཞེས་དང་། ངེས་ཚིག་བསྟན་ཀྱང་མི་ཉན་བསྐུར་བ་འདེབས། །ཞེས་གསུངས་སོ།།
གཉིས་པ་ཡོན་ཏན་གྲུབ་པ་ནི། སྦྱངས་པའི་སྟོབས་ལས་མཁྱེན་པའི་ཡེ་ཤེས་
དང་། །དྲོད་རྟགས་མངོན་ཤེས་རྫུ་འཕྲུལ་ལ་སོགས་འབྱུང་། །ཞེས་པ། དེ་ལྟར་མཉམ་



252
སྒོ་བཞི་མཛོད་ལྔའི་ཡང་བཅུད།
བཞག་གི་ཏིང་འཛིན་ནམ་མཁའ་ལྟ་བུ་དང་། རྗེས་ཐོབ་ཏུ་སྒྱུ་མ་ལྟ་བུར་རྟོགས་པའི་
ངང་ནས་དགེ་སྤྱོད་ལ་བརྩོན་པའི་སྦྱངས་སྟོབས་ལས་མཁྱེན་པའི་ཡེ་ཤེས་ལྔ་དང་
ཕྱི་ནང་གསང་བའི་དྲོད་རྟགས་འབྱུང་སྟེ། ཕྱིའི་དྲོད་རྟགས་འབྱུང་ལྔ་ལས་སུ་རུང་
པའི་རྟགས་ལ། ནམ་མཁའ་ལ་འཕུར་ནུས་པ། ལུས་ཤིང་བལ་ལྟར་ཡང་པ། མེས་མི་
འཚིགས་པ། ཆུས་བྱིང་བ་མེད་པ། རི་དང་རྩིགས་པ་ལ་སོགས་ལ་ཐོག་ཆགས་མེད་པ་
འབྱུང་ངོ་། །ནང་རྟགས་ལུས་ལ་འབྱུང་བ་ནི། ལུས་ལ་གཞོན་ཤ་ཆགས་ཅིང་བཀྲེས་
སྐོམ་མི་ཚོར་བས་ཟས་སྐོམ་གྱི་བཀྲེས་པ་ཆུང་། ཚ་གྲང་གི་རེག་པ་མི་ཚོར་བས་གཉིད་
མི་འོང་བ་སོགས་སོ། །གསང་རྟགས་སེམས་ལ་འཆར་ཏེ། ཤེས་བྱ་ཐམས་ཅད་རང་
སྟོང་དུ་ཡིད་ཆེས། སྣང་བ་ཐམས་ཅད་སྒྱུ་མ་རུ་མཐོང་། ལས་འབྲས་རྟེན་འབྲེལ་ལ་
ངེས་ཤེས་སྐྱེས། དགེ་སྡིག་གི་བླང་དོར་ལ་བརྩོན་པ་སོགས་འབྱུང་བར་ལུང་ནོན་ལས་
བཤད་དོ། །ཤའི་སྤྱན་ལ་སོགས་པ་སྤྱན་ལྔ་དང་། རྫུ་འཕྲུལ་གྱི་མངོན་ཤེས་ལ་སོགས་
པའི་མངོན་ཤེས་དྲུག་དང་། སངས་རྒྱས་ཞིང་མང་དུ་བགྲོད་པའི་རྫུ་འཕྲུལ་རྐང་པ་ལ་
སོགས་རྫུ་འཕྲུལ་གྱི་རྐང་པ་དང་། གཞན་ཡང་ཚད་མེད་པ་དང་། རྣམ་ཐར་དང་། ཟད་
པ་ཟིལ་གནོན་ལ་སོགས་ཡོན་ཏན་འབྱུང་བར་བཤད་དོ།།
གསུམ་པ་གང་བྱུང་ལམ་དུ་འཁྱེར་ནུས་པ་ནི། གང་སློབ་ལམ་ཤེས་སྤྲོ་ཞིང་བར་
ཆད་ཀྱིས། །བདུད་ཀྱིས་མི་ཚུགས་མཐའ་རུ་ཕྱིན་པའོ། །ཞེས་པ། སྟོང་ཉིད་རྟོགས་པ་
ལྷག་མཐོང་གི་ཤེས་པ་དེས་འགལ་རྐྱེན་དང་མཐུན་རྐྱེན་གང་བྱུང་ལམ་དུ་འཁྱེར་ནུས་
ཏེ། ལུང་ལས། སྡུག་བསྔལ་བྱུང་ན་ལས་ངན་ཟད་བྱེད་མཐོང་། །བདེ་བ་བྱུང་ན་དགེ་
བའི་བསྐུལ་མར་གོ །ཞེས་སོགས་བཤད་པས་ཐམས་ཅད་ལམ་དུ་ཁྱེར་ན་དངོས་གྲུབ་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
253
མྱུར་དུ་འགྲུབ་པ་དང་། ཡོན་ཏན་མངོན་དུ་འབྱུང་བ་སོགས་ལ་སྤྲོ་བས་བར་ཚོད་བྱེད་
པའི་བདུད་གང་གིས་ཀྱང་མི་ཚུགས་པ་མཐའ་རུ་ཕྱིན་པར་འགྱུར་རོ། །ཤེས་རབ་ཕ་
རོལ་ཕྱིན་སྤྱོད་པ། །དེ་ལ་བདུད་ཀྱིས་གླགས་མི་རྙེད། །ཅེས་སོགས་གསུངས་པ་བཞིན།
དོན་བཅུ་པ་ཏིང་ངེ་འཛིན་བསྟན་པའོ།། །།
དེ་ལྟར་བསམ་གཏན་གྱི་ཕ་རོལ་དུ་ཕྱིན་པ་ལ་གཏོགས་པའི་ལུས་སེམས་ལས་
རུང་བསྒྲུབ་པའི་ཞི་གནས་ཀྱི་ཏིང་ངེ་འཛིན་བསྟན་ཟིན་ནས། དེ་ལ་བརྟེན་ནས་སྐྱེ་
བའི་ཤེས་རབ་ཀྱི་ཕ་རོལ་དུ་ཕྱིན་པའི་ཆ་ལ་གཏོགས་པའི་ལྟ་བ། འཇིག་རྟེན་ལས་
འདས་པའི་ལྷག་མཐོང་གི་ཤེས་རབ་བསྐྱེད་ཚུལ་ལ་གསུམ། མདོར་བསྟན། རྒྱས་
བཤད། མདོ་བསྡུ་བའོ། །དང་པོ་ལ་གཉིས་ལས། བཤད་བཞི་ངེས་པའི་ལུང་དགོད་པ་
ནི། གང་ཟག་བདག་ཏུ་འཛིན་པ་སྤང་བ་དང་། །བོན་རྣམས་སྟོང་ཞིང་བདག་མེད་ལུང་
ལས་གསུངས། །ཞེས་པ། བདག་མེད་རྟོགས་པའི་ལྟ་བ་མེད་ན་བསམ་གཏན་ལ་སོགས་
གང་གིས་ཀྱང་གོང་དུ་བསྟན་པ་ལྟར། འཁོར་བ་ལས་མི་གྲོལ་བས་ན། གསུང་རབ་
རྣམས་ཀྱིས་གཙོར་བསྟན་ཀྱང་དེ་ཁོ་ན་ཉིད་བདག་མེད་པ་ཡིན་ཏེ། ཁམས་བརྒྱད་
ལས། གང་ཟག་ལས་བདག་ཏུ་འཛིན་པ་སྤངས་པའི་གཡུང་དྲུང་སེམས་དཔའ། ཞེས་
དང་། འཁོར་བ་དང་མྱ་ངན་ལས་འདས་པའི་བོན་ཐམས་ཅད་རང་བཞིན་མེད་པར་
ཤེས་པ་དེས་ནི་བླ་ན་མེད་པ་ཡང་དག་པའི་འབྲས་བུར་ཤེས་པའོ། །ཞེས་སོགས་མང་དུ་
གསུངས་སོ།།
གཉིས་པ་དགོས་པ་ནི། དངོས་འཛིན་གདོན་གྱིས་བརླམས་པ་ཞི་བྱའི་ཕྱིར། །
སྟོང་ཞིང་བདག་མེད་རྣམ་གཉིས་འདིར་གསལ་བྱ། །ཞེས་པ། གང་ཟག་དང་བོན་



254
སྒོ་བཞི་མཛོད་ལྔའི་ཡང་བཅུད། །
གང་ལ་རང་གིས་ངོ་བོར་གྲུབ་པའི་དངོས་པོ་ཡོད་པར་འཛིན་པའི་གདོན་ཆེན་པོས་
བརླམས་པས་འཁོར་བའི་སྡུག་བསྔལ་སྣ་ཚོགས་མྱོང་བས་དེ་ཞི་བར་བྱ་བའི་ཕྱིར།
དོན་དམ་པར་གང་ཟག་དང་བོན་གྱི་བདག་མེད་པའི་སྟོང་པ་ཉིད་རྣམ་གཉིས་འདིར་
གསལ་བར་བྱའོ།། །
གཉིས་པ་རྒྱས་བཤད་ལ་གཉིས། གང་ཟག་གི་བདག་མེད་དང་། བོན་གྱི་བདག་
མེད་དོ། །དང་པོ་ལ་གསུམ་ལས། གང་ཟག་དང་། དེའི་བདག་དང་། དེ་དགག་པའོ། །
དང་པོ་ནི། ཉེ་བར་ལེན་པའི་ཕུང་པོ་ལ་བརྟེན་ནས། །གང་ཟག་སེམས་ཅན་སྐྱེས་བུ་
བདག་ཞེས་བརྗོད། །ཅེས་པ། བོན་ཐམས་ཅད་ཀྱི་རྩ་བ་ཡོངས་སུ་བདག་ཉིད་ལ་འདུས་
སོ། །ཞེས་ཐ་སྙད་དུ་བདག་ཞེས་པའི་གདགས་གཞི་དེ་གང་ཡིན་ཞེ་ན་ཁ་ཅིག་བདག་
གི་ལུས་འདི་བོར་ནས་ཕྱི་མའི་སྐྱེ་བ་བླངས་ཞེས་པ་དང་མཐུན་པར་སེམས་རྣམ་པར་
ཤེས་པ་ཡིན་ནོ་ཞེས་ཟེར་རོ། །ཁ་ཅིག་ཕུང་པོ་སྔ་མའི་རྒྱུ་ལས་ཕྱི་མའི་སྐྱེས་བ་བླང་
པའི་ཕུང་པོ་འབྱུང་བ་ལ་འདོད་ཅིང་། འདིར་ནི་ཉེ་བར་ལེན་པའི་ཕུང་པོ་ལ་བརྟེན་
ནས་བཏགས་པའི་བདག་ལ་ཐ་སྙད་དུ་གང་ཟག་དང་སེམས་ཅན་དང་སྐྱེས་བུ་ཞེས་
བརྗོད་པར་འདོད་དོ།།
གཉིས་པ་ལ་གཉིས་ལས། དང་པོ་བདག་ཏུ་འཛིན་ཚུལ་ནི། དེ་བདག་སེམས་
ཅན་རང་རང་ལུས་འདི་ལ། །བདག་ཡོད་བཟུང་ནས་ཞེན་ཆགས་གཅེས་འཛིན་
བཅས། །ཞེས་པ། སེམས་ཅན་རང་རང་གི་ཕུང་པོ་བློ་ཡུལ་དུ་བྱས་ནས་དེ་ལ་བཏགས་
པའི་བདག་དེ་ཙམ་ལ་ལྷན་སྐྱེས་ཀྱི་བདག་འཛིན་གྱིས་དོན་དམ་པར་གྲུབ་པའི་ཕྱིར་
བདག་ཡོད་དོ་སྙམ་དུ་བཟུང་ནས་ཞེན་ཅིང་བག་ཆགས་བརྟས་པས་བདག་གི་འདོད་



255
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
པ་བསྒྲུབ་པ་དང་མི་འདོད་པ་སེལ་བ་ལ་སོགས་པའི་གཅེས་འཛིན་དང་བཅས་པའི་བློ་
སྐྱེས་པའོ།།
གཉིས་པ་དེའི་ཉེས་པ་ནི། ངོ་བོ་གྲུབ་པའི་རང་བཞིན་འཛིན་པ་སྐྱེས། །དགག་
སྒྲུབ་ཉོན་མོངས་ཀུན་འབྱུང་སྡུལ་བསྔལ་རྒྱུ། །ཞེས་པ། དེ་ལྟར་རང་གི་ངོ་བོ་ཉིད་ཀྱིས་
གྲུབ་པའི་རང་དང་གཞན་དུ་འཛིན་པས་བློ་སྐྱེས་པ་དེས་ཡིད་ཡུལ་དུ་མི་འོང་བ་ལ་
སྡང་སེམས་སྐྱེས་ནས་དེ་དགག་པ་དང་། ཡིད་དུ་འོང་བའི་ཡུལ་ལ་ཆགས་འཛིན་
སྐྱེས་པ་དེས་བསྒྲུབ་པའི་ཉོན་མོངས་པ་དང་། དེས་བསླང་བའི་ལས་ཀྱི་ཀུན་འབྱུང་
དང་སྡུག་བསྔལ་སྣ་ཚོགས་བསྐྱེད་དེ། དེས་ན་ཉེས་པ་ཀུན་གྱི་རྩ་བ་དང་། རྒྱུ་ནི་གང་
ཟག་བདག་ཏུ་ལྟ་བ་ཡིན་ནོ། །རིག་གཞུང་ལས་ཀྱང་། བདག་ཡོད་ན་ནི་གཞན་དུ་ཤེས། །
བདག་གཞན་ཆ་ལས་འཛིན་དང་སྡང་། །དེ་དག་དང་ནི་ཡོངས་འབྲེལ་བའི། །ཉེས་པ་
ཐམས་ཅད་འབྱུང་བར་འགྱུར། །ཞེས་གསུངས་པ་ལྟར་རོ།།
གསུམ་པ་དེ་དགག་པ་ལ་གསུམ། མདོར་བསྟན། རྒྱས་བཤད། དོན་བསྡུ་བའོ། །
དང་པོ་ནི། ངར་འཛིན་བདག་ནི་ངོ་བོ་ཡོད་མ་ཡིན། །ཞེས་པ། ལས་བྱེད་པ་པོ་དང་།
རྣམ་སྨིན་མྱོང་པ་པོ་དང་། གང་ཟག་འདི་ནི་སྐྱོན་ཡོན་འདི་དང་ལྡན་ནོ་ཞེས་རྣམ་པར་
འཇོག་པའི་ང་ཙམ་ལ་བདག་ཞེན་པ་ཙམ་ནི་ཐ་སྙད་ཙམ་དུ་བཏགས་པ་ཡོད་ཀྱང་།
རང་འཛིན་ལྷན་སྐྱེས་ཀྱི་བཟུང་བའི་ཡུལ་ལྟར་བདག་ངོ་བོ་ཉིད་ཀྱི་གྲུབ་པ་ནི་ཡོད་པ་
མ་ཡིན་ནོ།།
གཉིས་པ་རྒྱས་བཤད་ལ་གསུམ་ལས། དང་པོ་ཕུང་པོ་དང་གཅིག་ཡིན་པ་
དགག་པ་ནི། བདག་དེ་ཡོད་ན་ཕུང་པོ་གཅིག་ན་ནི། །ཕུང་པོ་ལས་གཞན་བརྗོད་པ་



256
སྒོ་བཞི་མཛོད་ལྔའི་ཡང་བཅུད།
དོན་མེད་ཅིང་། །ལེན་པ་པོ་དང་བླང་བྱ་གཅིག་འགྱུར་ཏེ། །ལས་དང་བྱེད་པ་པོ་སོགས་
གཅིག་ཏུ་མཚུངས། །གྲངས་དང་སྐྱེ་འཇིག་སོགས་ཀྱང་མཚུངས་པར་འགྱུར། །ཞེས་
པ། བདག་དེ་ངོ་བོ་ཉིད་ཀྱི་ཡོད་ན་ཕུང་པོ་དང་གཅིག་ཏུ་ཡོད་དགོས་པའམ་ཡང་ན་
ཐ་དད་པར་ཡོད་དགོས་ཀྱི་མཐའ་གཞན་དུ་མེད་དོ་སྙམ་དུ་དཔྱད་པར་བྱའོ། །གལ་
ཏེ་བདག་དེ་ཕུང་པོ་ལས་ཐ་དད་དུ་དབྱེ་བ་མེད་པའི་གཅིག་ཁོ་ནར་འདོད་ན་ཕུང་
པོ་ལས་མ་གཏོགས་པའི་གཞན་དུ་བདག་ཅེས་བརྗོད་པ་དོན་མེད་ཅིང་། དེ་ལྟར་ཉེ་
བར་ལེན་པ་པོ་ནི་བདག་གོ །ཉེ་བར་བླང་བྱ་ནི་ཕུང་པོའོ། །ཞེས་འདོར་ལེན་བྱེད་པའི་
བདག་དེ་ཡོད་པར་འདོད་པ་མི་རུང་སྟེ་ཤིན་ཏུ་གཅིག་པའི་ཕྱིར་རོ། །གཅིག་ཡིན་ཀྱང་
ཕུང་པོ་འདོར་ལེན་བྱེད་པ་མི་འགལ་ན། བྱ་བའི་ལས་དང་། བྱེད་པ་པོ་དང་། བུམ་པ་
དང་རྫ་མཁན། མེ་དང་འབུད་ཤིང་དང་། ལམ་དང་འགྲོ་བ་པོ་ཡང་གཅིག་ཡིན་པར་མི་
འགལ་བར་མཚུངས་སོ། །དབུ་མ་ལས། འབུད་ཤིང་དེ་ཉིད་མེ་ཡིན་ན། །བྱེད་པ་པོ་དང་
གཅིག་ཏུ་འགྱུར། །མེ་དེ་ཤིང་གི་བདག་དང་ནི། །ཉེ་བར་བླངས་པའི་རིམ་པ་ཀུན། །
བུམ་སྣམ་སོགས་དང་ལྷན་ཅིག་ཏུ། །མ་ལུས་པར་ནི་རྣམ་པར་བཤད། །ཅེས་གསུངས་
པ་ལྟར་རོ། །གཞན་ཡང་བདག་དེ་ཕུང་པོ་དང་གཅིག་ཡིན་ན་གང་ཟག་གཅིག་ལ་
ཡང་ཕུང་པོ་མང་དུ་ཡོད་པ་བཞིན་བདག་ཀྱང་མང་དུ་འགྱུར་བའམ། བདག་གཅིག་
ལས་མེད་པ་བཞིན་ཕུང་པོའང་གཅིག་ལས་མེད་པར་མཚུངས་པར་འགྱུར་ཏེ་གཅིག་
ཡིན་པས་གྲངས་མཉམ་དགོས་པས་སོ། །གལ་ཏེ་ཕུང་པོ་བདག་ན་དེ་ཕྱིར་ཏེ། །མང་
བས་བདག་ཀྱང་དེ་བཞིན་མང་བར་འགྱུར། །ཞེས་སོ། །ཕུང་པོ་སྐྱེ་འཇིག་བྱེད་པ་
བཞིན་བདག་ཀྱང་སྐྱེ་འཇིག་ཅན་དུ་མཚུངས་པར་འགྱུར་ཏེ་གཅིག་ཡིན་པའི་ཕྱིར་



257
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
རོ། །གལ་ཏེ་ཕུང་པོ་བདག་ཡིན་ན། །སྐྱེ་དང་འཇིག་པ་ཅན་དུ་འགྱུར། །ཞེས་སོ། །སྐྱེ་
འཇིག་འདོད་ན་སྔ་ཕྱི་ཐ་དད་པས། །ལས་བྱས་ཆུད་ཟོས་མ་བྱས་འཕྲད་པ་དང་། །ཕྱི་མ་
སྐྱེས་ཀྱང་སྔ་མ་གནས་པར་འགྱུར། །ཞེས་པ། ཕུང་པོ་ལྟར་བདག་དེ་ཡང་སྐད་ཅིག་རེ་
རེ་ལ་སྐྱེ་འཇིག་ཏུ་བྱེད་པ་ནི་འདོད་དོ་སྙམས་ན། ཐ་སྙད་དུ་དེ་ལྟར་འདོད་པ་ཙམ་ལ་
སྐྱོན་མེད་ཀྱང་བདག་དེ་རང་གིས་ངོ་བོ་ཉིད་ཀྱིས་གྲུབ་པར་འདོད་ན་དེའི་སྐྱེ་འཇིག་
ཀྱང་རང་གིས་ངོ་བོས་གྲུབ་པའི་སྐྱེ་འཇིག་ཡིན་པས། སྔ་མ་འཇིག་པ་དེ་དང་ཕྱི་མ་སྐྱེ་
བ་རང་གི་མཚན་ཉིད་ཀྱིས་གྲུབ་པའི་སོ་སོ་ཐ་དད་དུ་འགྱུར་རོ། །དེ་ལྟར་ན། བདག་
སྔ་མས་ལས་བྱས་པ་ཆུད་ཟོས་པར་འགྱུར་ཏེ་བྱེད་པ་པོའི་བདག་དེ་འཇིག་པའི་ཕྱིར་
རོ། །བདག་ཕྱི་མ་སྐྱེས་པ་དེས་ལོངས་སྤྱོད་སྙམ་ན་མ་བྱས་པའི་ལས་དང་འཕྲད་པར་
འགྱུར་ཏེ། གང་ཟག་རྒྱུད་སོ་སོ་བ་གཉིས་ལྟར་ངོ་བོས་གྲུབ་པའི་བདག་སྔ་མས་ལས་
བྱས་པའི་འབྲས་བུ་བདག་ཕྱི་མས་ལོངས་སྤྱོད་པའི་ཕྱིར་རོ། །བདག་སྔ་ཕྱི་གཉིས་རང་
གི་ངོ་བོ་ཉིད་ཀྱིས་གྲུབ་པའམ་ཐ་སྙད་དུ་འདོད་ན་ཕྱི་མའི་བདག་དེ་སྐྱེས་ཀྱང་སྔ་མའི་
བདག་དེ་མི་འཇིག་པར་གནས་པར་འགྱུར་ཏེ། རྒྱུ་ཐ་དད་པའི་འབྲས་བུ་སྐྱེས་ཀྱང་ཕྱི་
མ་འཆི་མི་དགོས་པར་གནས་པ་བཞིན་ནོ། །གལ་ཏེ་འདི་ནི་གཞན་གྱུར་ན། །དེ་མེད་
པར་ཡང་འབྱུང་བར་འགྱུར། །དེ་བཞིན་དེར་ནི་གནས་འགྱུར་ཞིང་། །དེ་མ་ཤི་ཡང་སྐྱེ་
བར་འགྱུར། །ཞེས་པ་ལྟར་རོ། །དེ་བས་ན་ཕུང་པོ་དང་བདག་གཅིག་པ་མི་རིགས་སོ།།
གཉིས་པ་བདག་དང་ཕུང་པོ་ཐ་དད་པར་ཡོད་པ་དགག་པ་ནི། བདག་དེ་ཕུང་
པོ་ལས་གཞན་ཐ་དད་ན། །མ་དམིགས་ཕུང་པོའི་མཚན་ཉིད་མི་ལྡན་པས། །འདུས་མ་
བྱས་ཏེ་ནམ་མཁའི་མེ་ཏོག་བཞིན། །དེ་ཕྱིར་ཕུང་པོ་ལ་བརྟེན་བཏགས་པ་ཙམ། །ཞེས་



258
A
སྒོ་བཞི་མཛོད་ལྔའི་ཡང་བཅུད།
པ། བདག་དེ་ཕུང་པོ་ལས་ཐ་དད་པའི་ངོ་བོ་ཉིད་ཀྱིས་གྲུབ་པའི་གཞན་ཞིག་ཡོད་དོ་
སྙམ་ན། དེ་ལྟར་ན། གཟུགས་དང་སེམས་ཐ་དད་དུ་དམིགས་པ་བཞིན་བདག་ཕུང་
ཐ་དད་དུ་དམིགས་དགོས་པ་ལ་མ་དམིགས་པའི་ཕྱིར་དང་། ཕུང་པོ་འདུས་བྱས་སུ་
མཚོན་པའི་མཚན་ཉིད། སྐྱེ་གནས་འཇིག་པ་དང་མི་ལྡན་པས་འདུས་མ་བྱས་སུ་
འགྱུར་ཏེ་ནམ་མཁའི་མེ་ཏོག་བཞིན་ནོ། །དེའི་ཕྱིར་བདག་དང་ཕུང་པོ་ཐ་དད་དུ་ཡོད་
པ་ཡང་མི་རིགས་པས་བདག་ཅེས་བྱ་བ་དེ་ནི་ཕུང་པོ་བློ་ཡུལ་དུ་བྱས་པ་ལ་བརྟེན་ནས་
བདག་འཛིན་གྱིས་བདག་ཏུ་བཏགས་པ་ཙམ་ལས་ཀུན་རྫོབ་ཏུ་ཡང་རྫས་སུ་ཡོད་ཙམ་
ལ་མེད་པའོ། །བདག་ཕུང་པོ་གཅིག་དང་ཐ་དད་གང་ཡང་མི་འཐད་པར་དགག་པའི་
རིགས་པ་ནི་འཕགས་པ་ཡབ་སྲས་རྗེས་འབྲང་དང་བཅས་པའི་དབུ་མའི་གཞུང་ལ་
བརྟེན་ནས་མཛད་པར་སྣང་ངོ་།། །
གསུམ་པ་ལུས་ངག་ཡིད་གསུམ་ལ་བདག་མ་གྲུབ་པར་བསྟན་པ་ནི། འབྱུང་བ་
འདུས་པའི་ལུས་ནི་སྒྱུ་མ་འདྲ། །རླུང་དང་ལྕེས་བསྒྱུར་ངག་ཚིག་སྒྲ་སྙན་འདྲ། །གཅོད་
ཅིང་རྒྱུ་བའི་ཡིད་ནི་ཆུ་ཟླ་འམ། །དངོས་པོ་མཚན་མ་མ་གྲུབ་ནམ་མཁའ་འདྲ། །ཞེས་
པ། འབྱུང་བ་བཞིའི་ཆ་ཤས་འདུས་པ་ཙམ་ལས་གྲུབ་པའི་ལུས་ལ་ཡང་བདག་ཡོད་
པ་མ་ཡིན་ཏེ། ཡང་དག་པར་མ་གྲུབ་པས་སྣང་ཙམ་གྱི་སྒྱུ་མ་དང་འདྲའོ། །དབུགས་
རླུང་གི་ཤུགས་དང་ལྕེས་བསྒྱུར་བའི་རྣམ་པ་ལས་བྱུང་བའི་ངག་ཚིག་ལ་ཡང་བདག་
མེད་དེ་སྣང་ཙམ་ལས་ཡང་དག་པར་མ་གྲུབ་པས་སྒྲ་སྙན་དང་འདྲའོ། །ཡུལ་གཅོད་
ཅིང་རྟོག་པའི་རྒྱུ་བའི་ཡིད་ཀྱང་བདག་མ་ཡིན་ཏེ་སྣང་ཡང་དངོས་པོ་མ་གྲུབ་པའི་ཆུ་
ཟླའམ། ཁ་དོག་དང་དབྱིབས་ལ་སོགས་དངོས་པོ་དང་མཚན་མ་གང་ཡང་མ་གྲུབ་པས་



259
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ནམ་མཁའ་དང་འདྲའོ། །དེའི་ཕྱིར་དེ་དག་ལ་བདག་མེད་དེ་བདག་འཛིན་གྱིས་རང་
གི་ངོ་བོར་གྲུབ་པའི་ཡང་དག་ཏུ་ཡོད་པར་བཟུང་བའི་བདག་དེ་དང་མི་མཐུན་པའི་
ཕྱིར་རོ།།
གསུམ་པ་རྟོགས་བྱེད་ངོས་བཟུང་བས་མདོ་བསྡུ་བ་ནི། བདག་དེ་རིག་པས་
བཙལ་བས་རྙེད་མི་འགྱུར། །ཞེས་པ་ལས་གསོག་པ་པོ་དང་། རྣམ་སྨིན་མྱོང་པ་པོ་དང་།
ངོ་བོ་ང་མ་ཡིན་ལ་སོགས་པའི་གཞུང་བཞིར་གྱུར་པའི་འཇིག་རྟེན་ན་གྲགས་ཆེ་ཐ་
སྙད་ཙམ་དུ་བདག་ཅེས་བཏགས་པ་དེ་ནི་འགོག་པ་མ་ཡིན་ཡང་། བདག་འཛིན་གྱིས་
ཡང་དག་པར་ཡོད་པར་བཟུང་བའི་བདག་དེ་ནི་བཏགས་པ་ཙམ་མ་གཏོགས་པ་ཕུང་
པོ་དང་གཅིག་ཐ་དད་གང་དུ་ཡོད་པར་བརྟག་པའི་གོང་དུ་བསྟན་པ་ལྟར་བཙལ་བས་
རྙེད་པར་མི་འགྱུར་བས་ན། རང་གི་ངོ་བོར་གྲུབ་པའི་གང་ཟག་གི་བདག་དེ་ཡོད་པར་
འཛིན་པའི་རྟོག་པ་སྤང་བར་བྱའོ།། –
གཉིས་པ་བོན་གྱི་བདག་མེད་བསྟན་པ་ལ་གསུམ། བོན་དང་། དེའི་བདག་དང་།
དེ་མ་གྲུབ་པའོ། །དང་པོ་ནི། ཕྱི་ནང་སྣོད་བཅུད་འཁོར་འདས་ཐམས་ཅད་ནི། །མཚན་
མར་བཏགས་དང་ཡིད་ཡུལ་འགྱུར་ཕྱིར་བོན། །ཞེས་པ། བོན་ཞེས་བྱ་བ་ནི་ཕྱི་ཡུལ་
དང་ནང་སེམས་ཀྱིས་བསྡུས་པའམ་ཕྱི་སྣོད་ནང་བཅུད་དམ། འཁོར་འདས་སམ། ཕུང་
པོ་ཁམས་དང་སྐྱེ་མཆེད་ཀྱིས་བསྡུས་པ་དེ་དག་སྟེ། ཀུན་རྫོབ་མཚན་མར་བཏགས་
པའི་ཕྱིར་། ཡིད་དང་བོན་དང་། ཞེས་པ་ལྟར་ཡིད་ཀྱིས་ཡུལ་དུ་འགྱུར་བའི་ཕྱིར་རོ།།
གཉིས་པ་དེ་ལས་བདག་ཏུ་འཛིན་ཚུལ་ནི། གཟུང་འཛིན་ཡང་དག་བདེན་པར་
ཞེན་པའི་བློས། །བོན་རྣམས་འདི་ཞེས་བྱ་བའི་གཏད་འཆའ་བཏགས། །ཞེས་པ། ཐོག་



260
སྒོ་བཞི་མཛོད་ལྔའི་ཡང་བཅུད།
མ་མེད་པ་ནས་བཟུང་ཡུལ་གང་ཡིན་པ་དེ་ལ་ཡང་དག་ཡོད་སྙམ་པའི་བདེན་པར་
ཞེན་པའི་བློས་ཕུང་ཁམས་སྐྱེ་མཆེད་རྣམས་ཀྱིས་བསྡུས་པའི་བོན་རྣམས་ལ་རྟོག་པའི་
ངོ་བོ་གྲུབ་པ་ཙམ་མ་ཡིན་པར་འདི་རྣམས་ལ་རང་གི་ངོ་བོ་ཉིད་ཀྱིས་གྲུབ་པ་ཡིན་ནོ་
སྙམ་པའི་གཏད་འཆའ་བ་དེ་ནི་བོན་གྱི་བདག་འཛིན་ཞེས་བྱའོ།། །
གསུམ་པ་མ་གྲུབ་པར་བསྟན་པ་ལ་གསུམ། མདོར་བསྟན། རྒྱས་བཤད། དོན་
བསྡུ་བའོ། །དང་པོ་ནི། དེ་ནི་ཡེ་ནས་ཡོད་མིན་སྟོང་པ་ཉིད། །བདག་འཛིན་སྤངས་ནས་
བདག་མེད་མི་བཙལ་ཏེ། །སྣང་བ་གང་ཡིན་དེ་སྟོང་བུ་རམ་གྱི། །རོ་གཟུགས་དབྱེར་
མེད་དེ་བཞིན་འདིར་ཤེས་བྱ། །ཞེས་པ། འདིར་ཡང་ལས་འབྲས་དང་བདེན་བཞི་དང་
རྟེན་འབྲེལ་གྱི་སྐྱེ་བ་སོགས་རྨི་ལམ་དང་སྒྱུ་མ་ལྟ་བུའི་སྣང་བ་ཙམ་ཉིད་ནི་དགག་
པ་མ་ཡིན་ཏེ། བཀག་ན་ཆད་མཐར་ལྟུང་པའི་ཕྱིར་རོ། །གང་དགག་ན་བདག་འཛིན་
གྱིས་རིག་པས་སྒྲོས་བཏགས་པའི་འཛིན་སྟངས་ཀྱི་ཡུལ་བོན་རྣམས་ལ་རང་གི་ངོ་
བོས་གྲུབ་པ་ཡིན་སྙམ་པ་དེ་དགག་པར་བྱ་སྟེ། འདི་མ་བཀག་ན་རྟག་མཐར་ལྟུང་བའི་
ཕྱིར་རོ། །དེ་ཡང་ཡེ་གདོད་མ་ནས་ཡོད་པ་མ་ཡིན་པས། རང་བཞིན་གྱིས་མ་གྲུབ་པའི་
སྟོང་ཉིད་ཡིན་གྱི་རིག་པས་སྣང་བ་བཤིག་ནས་སྟོང་ཉིད་གསར་དུ་བསྒྲུབ་པ་མ་ཡིན་
ནོ། །བདག་འཛིན་གྱིས་བདེན་གྲུབ་ཏུ་བཟུང་བ་དེ་སྤང་ཙམ་ཡིན་གྱི་སྣང་བ་ཙམ་མི་
འདོད་ན་དེ་རིག་པས་བཤིག་ཅིང་བདག་མེད་པའི་སྟོང་པ་ཉིད་བདེན་གྲུབ་ཅིག་ཡོད་
པར་འདོད་ནས་དེ་བཙལ་བ་ཡང་མ་ཡིན་པས། སྣང་བ་གང་ཡིན་པ་དེ་ཉིད་རང་གི་
ངོ་བོར་མ་གྲུབ་པའི་རང་བཞིན་དེ་སྟོང་པ་ཉིད་ཡིན་ཏེ། དཔེར་ན་བུ་རམ་གྱི་རོ་མངར་ ་
པོ་དེ་བུ་རམ་གྱི་གཟུགས་སོ་སོར་ཕྱེས་ནས་བཞག་ཏུ་མེད་པ་དེ་བཞིན་དུ་འདིར་སྣང་



261
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བ་ལོགས་སུ་བཞག་ནས་སྟོང་ཉིད་ལོགས་སུ་འཚོལ་བ་མ་ཡིན་པས། སྣང་བ་གང་
ཡིན་པ་དེའི་གནས་ཚུལ་དེ་སྟོང་པ་ཉིད་ཡིན་པས་དེ་གཏན་ལ་དབབ་པར་ཤེས་པར་
བྱའོ། །སྤྱིར་དབུ་མའི་རིག་གཞུང་དག་ལས། བདག་མེད་གཏན་ལ་དབབ་པའི་རིགས་
པ་ལ་མཐའ་ཡས་པར་སྣང་ཡང་། སྔོན་གྱི་བླ་མ་དོན་ལ་མཁས་པ་དག་གིས་ཕལ་
ཆེར་མཐུན་པར་གང་ཟག་གི་བདག་མེད་གཏན་ལ་དབབ་པ་ཕུང་པོ་དང་གཅིག་ཐ་
དད་བརྟག་པས་རིགས་པས་དབབ་ཅིང་། བོན་གྱི་བདག་མེད་གཏན་ལ་དབབ་པ་ནི།
གཅིག་དུ་བྲལ་དང་། མུ་བཞི་སྐྱེ་འགོག་དང་། གཡུང་དྲུང་གཟེར་ཆེན་དང་། རྟེན་
འབྲེལ་གྱི་གཏན་ཚིགས་བཀོད་པ་སོགས་ཀྱིས་གཏན་ལ་དབབ་པར་སྣང་ངོ་། །གཞུང་
འདིར་ཡང་བོན་གྱི་བདག་མེད་གཏན་ལ་དབབ་པའི་རིགས་པ་དེ་རྣམས་དངོས་སུ་མ་
བྱུང་ཡང་དེ་དག་གིས་གཏན་ལ་དབབ་པ་ནི་ཤིན་ཏུ་བསྔགས་སོ།།
་ གཉིས་པ་དཀྱུས་སམ་རྒྱས་བཤད་ལ་གསུམ། ཡོད་པར་མ་གྲུབ་པ་དང་། མེད་
པར་མ་གྲུབ་པ་དང་། དེ་ལས་གཞན་མ་གྲུབ་པའོ། །དང་པོ་ལ་གཉིས། འཁོར་བ་ཡོད་
པར་མ་གྲུབ་པ་དང་། མྱང་འདས་ཡོད་པར་མ་གྲུབ་པའོ། །དང་པོ་ལ་གསུམ། བཟུང་
ཡུལ་མ་གྲུབ་པ་དང་། འཛིན་ཡིད་མ་གྲུབ་པ་དང་། གཟུང་འཛིན་དང་བྲལ་བའི་ངོ་
བོ་བདེན་པར་མ་གྲུབ་པའོ། །དང་པོ་ལ་ལྔ་ལས། དངོས་པོའི་ཡུལ་ནི་དོན་དམ་པར་མ་
གྲུབ་པ་ནི། སྣོད་བཅུད་འཇིག་རྟེན་དངོས་པོའི་རང་བཞིན་ནི། །ཀུན་བཟང་ངང་ལ་
ཡོད་མིན་ཀུན་མཉམ་སྟེ། །གལ་ཏེ་ཡོད་ན་ཀུན་གྱིས་བདེན་མཐོང་འགྱུར། །དེ་ཕྱིར་
འཁོར་བའི་སྡུལ་བསྔལ་མེད་པར་རིགས། །ཞེས་པ། སྣོད་བཅུད་བསྡུས་པའི་འཇིག་
རྟེན་གྱི་དངོས་པོ་འདི་དག་གི་རང་བཞིན་བོན་ཐམས་ཅད་ཀྱི་དེ་ཁོ་ན་ཉིད་ཀྱི་གནས་



262
བས་
སྒོ་བཞི་མཛོད་ལྔའི་ཡང་བཅུད།
ལུགས་སྟོང་པ་ཉིད་ལ་ཀུན་བཟང་ཞེས་ཐ་སྙད་ངང་ལ་ནི། སྤྲོས་པའི་མཚན་མ་རྡུལ་
ཙམ་ཡང་ཡོད་པ་མ་ཡིན་པས་དངོས་པོ་དངོས་མེད་ཀུན་མཉམ་སྟེ་མ་གྲུབ་པར་
མཚུངས་པའི་ཕྱིར་རོ། །གལ་ཏེ་དངོས་པོ་འདི་དག་ཐ་མལ་བས་བཟུང་བའི་ངང་ལ་
ནི། སྣང་ཡུལ་ལྟར་བདེན་གྲུབ་ཏུ་ཡོད་ན་འཕགས་པའི་མཉམ་བཞག་གིས་ཅིར་ཡང་
གྲུབ་པར་མ་གཟིགས་པར་བཤད་པས། དེ་འཁྲུལ་པར་འགྱུར་ཞིང་། ཐ་མལ་པ་རྣམས་
བདེན་པ་མངོན་སུམ་དུ་མཐོང་བའི་མ་འཁྲུལ་བའི་འཕགས་པར་འགྱུར་ཏེ། ཡུལ་གྱི་
གནས་ཚུལ་ཇི་ལྟ་བ་བཞིན་མ་མཐོང་བ་དང་མཐོང་བ་ལ་འཁྲུལ་མ་འཁྲུལ་དུ་འཇོག་
པའི་ཕྱིར་རོ། །ཐ་མལ་པ་རྣམས་མ་འཁྲུལ་བའི་འཕགས་པར་འགྱུར་ན་ཡང་དེའི་ཕྱིར་
འཕགས་པ་དག་ལ་རང་དབང་མེད་པའི་སྐྱེ་ལེན་སོགས་འཁོར་བའི་སྡུལ་བསྔལ་མེད་
པར་བཤད་པས། ཐ་མལ་པ་དག་ལ་འཁོར་བའི་སྡུལ་བསྔལ་འདི་མེད་པར་རིགས་སོ། །
ཞེས་ལྡོག་པའི་སྒོ་ནས་བཤད་དོ།།
གཉིས་པ་འཁྲུལ་པ་ལ་སྣང་བ་ནི། འོ་ན་དངོས་པོ་འདི་དག་མེད་བཞིན་དུ་སྣང་
བ་ཇི་ལྟར་ཞེ་ན། འདི་ནི་མེད་སྣང་མིག་སྐྱོན་ཅན་དག་ལ། །མིག་ཡོར་སྣང་བཞིན་མི་
རྟག་འཁྲུལ་བ་ཡིས། །ཤེས་རབ་སྤྱན་སྒྲིབ་དངོས་པོ་སྣ་ཚོགས་སྣང་། །ཡེ་ཤེས་སྤྱན་གྱིས་
བོན་ཉིད་དབྱིངས་སུ་གཟིགས། །ཞེས་པ། སྣ་ཚོགས་ཀྱི་སྣང་བ་འདི་ཉིད་ནི་རང་གི་ངོ་
བོ་ཉིད་ཀྱིས་གྲུབ་པའི་བདེན་པ་མེད་ཀྱང་ལས་དང་ཉོན་མོངས་པའི་ཀུན་འབྱུང་གི་
སྒྱུ་མ་མཁན་གྱིས་བསྒྲུབ་པའི་རྟེན་འབྲེལ་སྣང་བ་སྒྱུ་མ་ལྟ་བུ་ཡིན་ཏེ། དཔེར་ན་རབ་
རིབ་ལ་སོགས་མིག་སྐྱོན་ཅན་ལ་ནམ་མཁའ་ལ་ཅི་ཡང་མ་གྲུབ་ཀྱང་མིག་ཡོར་དང་
སྐྲ་ཤད་སོགས་སྣང་བ་བཞིན་དུ། མ་རིག་འཁྲུལ་པའི་རབ་རིབ་ཀྱིས་ཤེས་རབ་ཀྱི་སྤྱན་



263
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
སྒྲིབ་པའི་ངོར་ཕྱི་ནང་གི་དངོས་པོ་སྣ་ཚོགས་སུ་སྣང་བ་ཡིན་ནོ། །མ་རིག་འཁྲུལ་པའི་
རབ་རིབ་ཀྱིས་སྒྲིབ་པ་དང་བྲལ་པའི་ཡེ་ཤེས་ཀྱི་སྤྱན་གྱིས་ནི་མཚན་མ་ཐམས་ཅད་
དང་བྲལ་བའི་བོན་ཉིད་ཀྱི་དབྱིངས་སུ་གཟིགས་པའོ། །འོན་ཀྱང་མ་དག་པའི་སྣང་བ་
འདི་དག་མ་རིག་པས་ངོ་བོ་བདེན་གྲུབ་ཏུ་བཟུང་བས་ཀུན་ནས་བསླང་བའི་ལས་ཉོན་
གྱི་དབང་གིས་སྣང་བ་ཙམ་དུ་གྲུབ་པ་ཡིན་ཡང་། སྣང་བ་ཙམ་ནི་མ་རིག་པའི་དབང་
གིས་མཐོང་བ་མ་ཡིན་པས་དགག་བྱ་མ་ཡིན་ཏེ། དེ་བཀག་ན་ལས་འབྲས་ལ་བསྐུར་
བ་འདེབས་པའི་ཆད་ལྟ་བར་འགྱུར་རོ། །དཔེར་ན་རྨི་ལམ་དང་སྒྱུ་མ་ལ་བསྙོན་མི་ནུས་
པར་སྣང་བའི་ཚེ་རང་གི་ངོ་བོ་ཉིད་ཀྱིས་གྲུབ་པ་གཏན་དུ་མ་མྱོང་བ་བཞིན་སྣང་བ་
རྣམས་སྣང་ཙམ་གྱི་དུས་ན་རང་གི་དངོས་པོར་གྲུབ་མ་མྱོང་བའི་སྒོ་ནས་མཉམ་བཞག་
ཏུ་སྣང་སྟོང་ནམ་མཁའ་ལྟ་བུའོ། །རྗེས་ཐོབ་ཏུ་བདེན་སྟོང་སྒྱུ་མ་ལྟ་བུའི་སྟོང་ཉིད་
གཉིས་འཆར་བའི་ཚུལ་ལ་གོ་བ་གཉིས་ཕྱེད་དགོས་སོ།།
གསུམ་པ་ཆ་ཤས་ཀྱིས་བཤིག་ནས་མ་གྲུབ་པ་ནི། གོང་བུ་ཕྱོགས་ཀྱི་ཆས་གཞིག་
ཁྲོལ་བུར་འགྱུར། །ཁྲོལ་བུ་དེ་བཞིན་ཕྱེ་མ་ཕྲ་རབ་རྡུལ། །དེ་ཡང་ཕྱོགས་ཆས་གཞིག་
པས་རང་བཞིན་མེད། །ཡང་ན་འབྱུང་ཆུང་ལྔ་སྤྲོས་དབྱིངས་སུ་གསལ། །ཞེས་པ།
གཟུགས་ཅན་གྱི་གོང་བུ་རི་རབ་ལ་སོགས་པ་ཡང་ཤར་ནུབ་སོགས་ཕྱོགས་ཀྱི་ཆས་ཕྱེ་
བའམ་བཤིག་ན་ཁྲོལ་བུ་སྟེ་ཆ་བཅུར་འགྱུར་རོ། །ཁྲོལ་བུ་དེ་ཡང་དེ་བཞིན་དུ་ཕྱོགས་
ཆས་ཕྱེས་བས། དེ་ཡང་དེ་བཞིན་དུ་གཤིག་པས་ཕྲ་རབ་ཀྱི་རྡུལ་དུ་འགྱུར་རོ། །རྡུལ་
ཕྲ་རབ་པ་འདི་འཕན་ཡུལ་པ་སྟེ་ནེའུ་ཆུང་མས། ཆགས་ནི་ཕྲ་རབ་རྡུལ་ལས་ཆགས། །
ཞེས་པ་ལྟར། རྡུལ་ཕྲན་ཆ་མེད་ཡང་དག་པའི་རྫས་གྲུབ་ཏུ་དངོས་པོ་ལ་ཆ་མེད་མི་རུང་



264
སྒོ་བཞི་མཛོད་ལྔའི་ཡང་བཅུད།
པས། རྡུལ་དེ་ཉིད་ཀྱང་རང་གི་ཕྱོགས་ཆས་གཞིག་པས་རང་བཞིན་མེད་པར་འགྱུར་
རོ། །ཡང་ན་གཟུགས་ཅན་རྣམས་ལ་འབྱུང་བ་བཞི་དང་འབྱུང་ཆུང་བཞི་དང་བརྒྱད་
དུ་དབྱེ་ལ་དེ་དག་ལ་ཡང་དེ་བཞིན་དུ་ཕྱེ་བས་དབྱིངས་སུ་གསལ། མཛོད་ལས། རླུང་
གི་ཁམས་ལ་ལྔ་བསྟན་པ། །ཞེས་སོགས་ཀྱི་དོན་རླུང་གི་རླུང་མེ་ཆུ་ས་སོགས། འབྱུང་
ཆུང་ལྔ་སྤྲོས་དབྱིངས་སུ་གསལ། །ཞེས་པ་ལྟར་རོ།།
བཞི་པ་སེམས་ཡིན་པ་ནི། སྣ་ཚོགས་ཡུལ་འདི་སེམས་ཡིན་རྨི་ལམ་བཞིན། །ཕྱི་
རོལ་དོན་གཅིག་སྣང་ཚུལ་ཐ་དད་འབྱུང་། །དུག་ལ་སྨན་དང་ཟས་དང་དུག་སོགས་
འགྱུར། །ཀུན་ཏུ་འབྱུང་བས་གཅིག་ཏུ་འགྲུབ་པ་མེད། །ཅེས་པ། དོན་མི་ཤེས་པའི་བྱིས་
པ་དག་གིས་སྣ་ཚོགས་ཀྱི་ཡུལ་འདི་རྣམས་ཕྱི་རོལ་དུ་ཆོད་པ་ལྟར་མཐོང་ཡང་སེམས་
ཀྱི་བག་ཆགས་བརྟས་པའི་དབང་གིས་གཟུགས་སྒྲ་ལ་སོགས་ཡུལ་དུ་སྣང་བ་ཡིན་གྱི།
དོན་ལ་མ་རྟོགས་པ་ལས་ཡུལ་ཕྱི་རུ་ཆད་པ་ནི་མེད་དེ། དཔེར་ན་རྨི་ལམ་གྱི་དུས་སུ་
རི་ཁང་ཁྱིམ་སྐྱེས་པ་བུད་མེད་དགྲ་གཉེན་ཟས་ནོར་འགྲོ་འདུག་སོགས་ཇི་ལྟར་རྨིས་
ཀྱང་རང་གི་སེམས་ལས་ཡུལ་གྲུབ་མ་མྱོང་བ་བཞིན་ནོ། །ཁུ་བྱུག་ལས། དངོས་པོ་མེད་
པར་དངོས་པོར་འབྱུང་རྟོག་པ། །དེ་ནི་རྟོག་པ་དག་གི་ཕྱིན་ཅི་ལོག །རྟོག་པའི་རང་
བཞིན་བརྟག་ཅིང་ཕྱིར་ཕྱིར་མང་། །བག་ཆགས་མཐུ་བརྟས་བལྟས་པ་བཞིན་དུ་སྣང་།།
ཞེས་དང་། ཡང་ཐེག་བསྡུས་ལས།.དམྱལ་བ་ཡི་དྭགས་དུད་འགྲོ་དང་། །ལྷ་རྣམས་ཅི་
ལྟར་རིགས་གཅིག་གསུངས། །དངོས་གཅིག་ཡིན་ན་ཐ་དད་ཕྱིར། །དོན་མ་གྲུབ་པར་
འདོད་པ་ཡིན། །ཞེས་པ་ལྟར། ཕྱི་རོལ་དུ་འདོད་པའི་ཆུ་གཅིག་ལ་ཡང་འགྲོ་བ་རིགས་
དྲུག་ལ་སྣང་ཚུལ་ཐ་དད་དུ་འབྱུང་སྟེ། དམྱལ་བས་ལྕགས་སྲེག ཡི་དྭགས་ཀྱིས་རྣག་



265
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཁྲག ཉ་ལ་སོགས་པས་གནས་མལ། མིས་ཆུ། ལྷ་མིན་གྱིས་གོ་མཚོན། ལྷས་བདུད་རྩི་
ཉིད་དུ་མཐོང་སྟེ། རིགས་དྲུག་ཆུ་ལ་དྲུག་ཏུ་མཐོང་། །ཞེས་བཤད་པས་ཀྱང་རང་གི་
སེམས་ཀྱི་བག་ཆགས་སྣང་བ་ཙམ་ཡིན་གྱི་ཕྱི་རོལ་དུ་བདེན་པ་མེད་དོ། །ཞེས་བཤད་
པ་འདི་ནི་སེམས་ཙམ་པའི་བཞེད་ལུགས་སོ། །ཡང་བཙན་དུག་ལྟ་བུ་གཅིག་ལ་ཡང་།
སྙིང་རླུང་ཅན་ལ་སྨན་དུ་མཐོང་། རྨ་བྱས་ཟས་སུ་མཐོང་། མི་ཕལ་མོ་ཆེས་དུག་ཏུ་
འགྱུར་བ་སོགས་དངོས་པོ་གཅིག་ལ་མི་འདྲ་བ་མཐོང་བས་གཅིག་ཏུ་འགྲུབ་པ་མེད་དེ།
ཞེས་དབུ་མ་རང་འགྲེལ་ལས་གསུངས་པ་ལྟར་རོ།།
ལྔ་པ་ལུང་གིས་ངེས་པ་ནི། ཁམས་བརྒྱད་ལས། འཁྲུལ་བ་མཚན་མ་མེད་པའི་
ཤེས་རབ་ཀྱིས། །ཕུང་པོ་ནམ་མཁའི་ངོགས་དང་འདྲ་བ་ཤེས། །ཕྱི་ཡི་བཟུང་བར་བྱ་
བའི་ཡུལ་སྤངས་ཞིང་། །མེད་དེ་སྟོང་པ་ཉིད་དུ་ཤེས་པར་བྱ། །ཞེས་བསྟན་པའི་གཙོ་
བོས་གསུངས་པས། ཕྱི་རོལ་གྱི་ཡུལ་ཡང་དག་པར་མ་གྲུབ་པར་ཤེས་པར་བྱའོ།།
གཉིས་པ་ཡིད་མ་གྲུབ་པ་ལ་གཉིས་ལས། དང་པོ་རིགས་པས་མ་གྲུབ་པ་ནི།
བཟུང་ཡུལ་མེད་པས་འཛིན་པའི་ཡིད་མེད་དེ། །འཛིན་བྱེད་དུས་ཀྱི་ཆས་གཞིག་སྐད་
ཅིག་མ། །དེ་ཉིད་དེ་བཞིན་རང་བཞིན་གྲུབ་པ་མེད། །ཡང་ན་གཟུགས་དང་ཁ་དོག་
དབྱིབས་མ་གྲུབ། །ཅེས་པ། དེ་ལྟར་གཟུང་ཡུལ་བདག་མེད་པར་ངེས་པས་དེ་འཛིན་
པའི་ཡིད་ཀྱང་ཡང་དག་པར་མེད་དེ། འཛིན་པའི་ཡིད་ནི་ཡུལ་བཟུང་བའི་རབ་ཏུ་
ཕྱེ་བའི་ལྟོས་འཇོག་ཡིན་པའི་ཕྱིར་རོ། །དཔེར་ན་རི་བོང་གི་རྭ་མ་གྲུབ་ན་དེའི་གྲུས་
གཉེར་མཐོང་བའི་ཤེས་པ་མི་སྲིད་པ་བཞིན་ནོ། །ཡང་ན་འཛིན་བྱེད་ཀྱི་ཤེས་པ་ཡང་
ཚོགས་དྲུག་གི་དབྱེ་བས་སེམས་ལ་རིལ་པོ་གཅིག་ཏུ་མེད་ལ། དེ་དག་རྣམས་ཀྱང་དུས་



266
སྒོ་བཞི་མཛོད་ལྔའི་ཡང་བཅུད།
གསུམ་གྱིས་ཆས་གཞིག་པས་འདས་པ་འགག་ནས་མེད། མ་འོངས་པ་མ་སྐྱེས་པས་
མེད། ད་ལྟ་སྐད་ཅིག་མ་དེ་ཡང་སྐྱེ་གནས་འགག་གསུམ་གྱི་ཆ་གཅིག་ཏུ་བདེན་པའི་
རང་བཞིན་གྲུབ་པ་མེད་དོ། །ཡང་ན་ལོ་ཀའི་མགོན་པོས་ཀྱང་། སེམས་ཀྱང་སེམས་
ཀྱིས་མི་མཐོང་གསུངས་པ་ལྟར། སེམས་གཟུགས་ཆེ་ཆུང་དང་། ཁ་དོག་སྔོ་སེར་དང་།
དབྱིབས་ཟླུམ་ནར་སོགས་གང་དུ་མ་གྲུབ་པས་ཡང་དག་པར་ཡོད་པ་མ་ཡིན་ནོ།།
གཉིས་པ་ལུང་གིས་ངེས་པ་ནི། འཁྲུལ་པའི་མཚན་མ་མེད་པའི་ཤེས་རབ་ཀྱིས།།
ཕུང་པོ་ནམ་མཁའི་ངོགས་དང་འདྲ་བ་དེས། །ནང་གི་འཛིན་པར་བྱ་བའི་ཡིད་སྤངས་
ཞིང་། །མེད་དེ་སྟོང་པ་ཉིད་དུ་ཤེས་པར་བྱ། །ཞེས་སྟོན་པས་གསུངས་པས་འཛིན་པའི་
ཡིད་ཀྱང་ཡང་དག་པར་མ་གྲུབ་པར་ཤེས་པར་བྱའོ།། ་ ་ ་་་
པ་ གསུམ་པ་གཟུང་འཛིན་དང་བྲལ་བའི་ངོ་བོ་བདེན་པར་མ་གྲུབ་པ་ནི། གཟུང་
འཛིན་མེད་པར་དེ་ཡིས་དབེན་པ་ཡི། །ངོ་བོ་བདེན་པར་གྲུབ་པ་མ་ཡིན་ནོ། །གལ་ཏེ་
ཡོད་ན་དེ་ཉིད་གཟུང་འཛིན་ཡིན། །དེ་ཕྱིར་འཁོར་བ་ཡོད་པར་མ་གྲུབ་པའོ། །ཞེས་པ།
གོང་དུ་གཟུང་བའི་ཡུལ་དང་འཛིན་པའི་ཡིད་གཉིས་ཀ་བདེན་གྲུབ་མེད་པར་སྟོན་
པའི་རིགས་པས་དེ་གཉིས་ཀྱི་བདེན་པ་སྟེ། དེ་ལས་མ་གཏོགས་པའི་གཞན་ཡང་ངོ་བོ་
བདེན་པར་གྲུབ་པ་མ་ཡིན་ཏེ། གལ་ཏེ་དེ་ལས་གཞན་དུ་ཡོད་པར་འདོད་ན་འཛིན་
པས་མ་བཟུང་བས་ཡུལ་མེད་པས་དེ་ཉིད་གཟུང་འཛིན་དུ་འགྱུར་རོ། །དེའི་ཕྱིར་
འཁོར་བ་ཡང་དག་པའི་བདེན་པར་ཡོད་ན་གཟུང་བ་དང་འཛིན་པ་གཉིས་ལས་མ་
འདས་པས་དེ་མ་གྲུབ་ན་འཁོར་བ་བདེན་པར་གྲུབ་པ་མེད་དོ།། ་ ་
གཉིས་པ་མྱང་འདས་མ་གྲུབ་པ་ལ་བཞི་ལས། དང་པོ་ལྟོས་འཇོག་དང་བཏགས་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
267
པ་ཡིན་པས་མ་གྲུབ་པ་ནི། འཁོར་འདས་ལས་བཅད་ལུང་པ་གཉིས་ལྟ་བུ། །ལྟོས་
འཇོག་བཏགས་པ་ཡིན་ཕྱིར་མྱང་འདས་མེད། །ཅེས་ཏེ། འཁོར་བ་མ་གྲུབ་པས་དེ་བས་
ན་མྱང་འདས་ཡང་མ་གྲུབ་སྟེ། འཁོར་འདས་གཉིས་ནི་ལ་ལུང་ངམ་རིང་ཐུང་ངམ། ཕ་
རི་ཚུར་རི་ལྟོས་འཇོག་ཏུ་བཏགས་པ་ཡིན་པས་འཁོར་བ་རང་བཞིན་གྱིས་མ་གྲུབ་ན་
དེ་ལས་ལྟོས་པའི་མྱང་འདས་ཀྱང་རང་བཞིན་གྱིས་གྲུབ་པ་མེད་དོ། །དཔེར་ན་ཚུ་རི་མ་
གྲུབ་ན་དེ་ལ་ལྟོས་པའི་ཕ་རི་བཞག་ཏུ་མེད་པ་བཞིན་ནོ། །
གཉིས་པ་སྒྱུ་མ་ཡིན་པ་ནི། སྒྱུ་མ་ལྟ་བུ་ཅི་ཡང་མ་ཡིན་པས། །ཅིར་ཡང་བྱར་མེད་
སྟོང་པ་སྐྱེ་འགག་མེད། །ཅེས་པ། སྟོང་ཁམས་ནས། གཟུགས་ནས་བླ་མེད་འབྲས་བུའི་
བར། སྒྱུ་མ་ལྟ་བུ་སྟེ་ཅི་ཡང་མ་ཡིན་པས་ཅི་ཡང་བྱ་རུ་མེད་དོ། །ཞེས་དང་། གང་ལ་སྐྱེ་
འགག་མེད་པ་དེ་ནི་བླ་ན་མེད་པའོ། །ཞེས་པས། འཁོར་འདས་ཀྱི་བོན་ཐམས་ཅད་ཀུན་
རྫོབ་ཏུ་སྒྱུ་མ་ལྟ་བུར་སྣང་ཡང་དོན་དམ་པར་རང་བཞིན་ཅིར་ཡང་མ་གྲུབ་པའོ།།
གསུམ་པ་སྐུ་གསུམ་མ་གྲུབ་པ་ནི། བོན་སྐུ་མཚན་མ་མ་གྲུབ་སྐྱེ་བ་མེད། །
གཟུགས་སྐུ་ཀུན་རྫོབ་ཡིན་ཕྱིར་བདེན་པ་མེད། །ཅེས་པ། བོན་གྱི་སྐུ་ནི་སྤྲོས་པའི་
མཚན་མ་ཐམས་ཅད་ཉེ་བར་ཞི་བའི་དབྱིངས་རྣམ་པར་དག་པ་ནམ་མཁའ་ལྟ་བུར་
སྐྱེ་བ་མེད་པ་ཡིན་ཏེ། བོན་ཉིད་བདེན་པའི་སྐུ་ནི་ནམ་མཁའ་ལྟ་བུར་སྟོང་། །ཞེས་
དང༌། ལོངས་སྤྱོད་རྫོགས་སྐུ་དང་ཅིར་ཡང་སྤྲུལ་སྐུ་སྟེ་གཟུགས་སྐུ་གཉིས་ནི་བསོད་
ཚོགས་ཡོངས་རྫོགས་ལས་གྲུབ་པའི་སྣང་ཙམ་གྱི་ཀུན་རྫོབ་ཡིན་པའི་ཕྱིར་ཡང་དག་
པར་བདེན་པ་མེད་དེ། །སྐུ་གསུམ་ཀུན་རྫོབ་དངོས་སུ་བསྟན། །དམ་པའི་དོན་དུ་སྟོང་
བས་སྟོང་། །ཞེས་སོ། །འོ་ན་མདོ་སྡེ་ནས། བདེན་པ་དམ་པ་ནི་གཅིག་ཁོ་ན་སྟེ་མི་བསླུ་



268
སྒོ་བཞི་མཛོད་ལྔའི་ཡང་བཅུད།
བའི་ཆོས་ཅན་གྱི་ཡོངས་སུ་མྱ་ངན་ལས་འདས་པའོ། །ཞེས་པའི་དོན་གང་ཡིན་ཞེ་ན་
མྱང་འདས་ལ་རང་བཞིན་རྣམ་དག་དང་གློ་བུར་དྲི་བྲལ་གཉིས་ལས་རང་བཞིན་རྣམ་
དག་གི་སྟོང་ཉིད་རྟོགས་པ་དེ་མི་བསླུ་བས་ན་བདེན་པའི་སྒྲས་བརྗོད་པ་ཡིན་གྱི། མྱང་
འདས་བདེན་གྲུབ་ཏུ་བསྟན་པ་མ་ཡིན་ཏེ། ལུང་དེའི་མཇུག་ཏུ། འདུ་བྱེད་ཐམས་ཅད་
ནི་རྫུན་པ་བསླུ་བའི་ཆོས་ཅན་ནོ། །ཞེས་སོ། །འོ་ན་འཐོབ་བྱའི་འབྲས་བུ་བདེན་པ་
མེད་ན། ལམ་ལ་འབད་པ་ཡང་དོན་མེད་པས་ངལ་བ་ཙམ་དུ་འགྱུར་ཞིང་སེམས་ཅན་
གྱི་དོན་མཛད་པའི་སངས་རྒྱས་ཀྱང་མི་བདེན་པར་འགྱུར་ཞེ་ན། མདོ་ལས། སངས་
ཞིང་རྒྱས་པ་ཐམས་ཅད་སྒྲིབ་སྦྱངས་ཚོགས་རྫོགས་ཡིན། ཞེས་གསུངས་པ་ལྟར། སྒྲིབ་
གཉིས་ཀྱི་རྩ་བ་ནི་དངོས་པོ་ལ་བདེན་པར་འཛིན་པའི་འཁྲུལ་པ་ཡིན་ལ་འཁྲུལ་པ་
དེ་བག་ཆགས་དང་བཅས་པ་མ་ལུས་པ་བྱང་ནས་ལས་ཉོན་འབྲས་བུ་སྡུག་བསྔལ་
དང་བཅས་པ་གཏན་ནས་ཟད་པའི་རང་དོན་ཡོངས་རྫོགས་ཀྱི་སྐུ་ཐོབ་པར་འདོད་
པས་དེའི་ལྡོག་པ་ལ་ནི་སྤྲོས་པ་ཐམས་ཅད་ཞི་བས་བདེན་པར་བཟུང་དུ་མེད་ལ། རང་
བཞིན་གྱིས་མ་གྲུབ་པའི་སྒྱུ་མ་ལྟ་བུའི་ཀུན་རྫོབ་ཏུ་ཚོགས་བསགས་པས་དེའི་འབྲས་
བུ་གཞན་དོན་མཐར་ཕྱིན་པའི་སྐུ་གཟུགས་སྐུ་བདེན་པར་བཞག་ཏུ་མེད་པའི་ཀུན་
རྫོབ་སྣང་ཙམ་ཡིན་པས་དེ་ནི་དགག་བྱར་མི་འཇོག་པས་སྐྱོན་མེད་དོ།།
བཞི་པ་བསམ་བརྗོད་བྲལ་བ་ནི།.སྐུ་དང་ཡེ་ཤེས་བརྡ་དང་ཐ་སྙད་ཙམ། །ཅིར་
ཡང་མ་གྲུབ་བསམ་བརྗོད་ཡུལ་ལས་འདས། །ཞེས་པ། སངས་རྒྱས་ཀྱི་སྐུ་དང་ཡེ་ཤེས་
དང་འཕྲིན་ལས་སོགས་ཐམས་ཅད་ཀྱང་བདེན་པས་སྟོང་བས་ཀུན་རྫོབ་ཙམ་ཡིན་
པས་དེ་ནི་དོན་དམ་པར་ཅིར་ཡང་མ་གྲུབ་པས་ཅི་ལྟར་བརྗོད་ཀྱང་བརྡ་ཙམ་དང་



269
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཐ་སྙད་བཏགས་པ་ཙམ་དུ་འགྱུར་ཞིང་དོན་དམ་པར་ཅིར་ཡང་མ་གྲུབ་ན། མཚན་
འཛིན་གྱི་བློ་ཡི་བསམ་བརྗོད་ཀྱི་ཡུལ་ལས་འདས་པ་ཡང་ཡིན་ནོ། །མྱ་ངན་ལས་
འདས་པ་ཡང་མིང་ཙམ་མོ། །ཐ་སྙད་ཙམ་མོ། །ཡང་དག་པར་གྲུབ་པ་ཁོ་ན་མ་ཡིན་ནོ། །
ཞེས་སོ། །འདིར་ཐམས་ཅད་དུ་སྣང་མེད་དོན་དམ་འཇལ་བའི་རིགས་ཤེས་ཀྱིས་ངོ་
བོའི་བདེན་པ་ཅིར་ཡང་མ་རྙེད་པས། དེ་ཙམ་གྱི་སྣང་བཅས་ཀུབ་རྫོབ་འཇལ་བའི་ཐ་
སྙད་ཤེས་པའི་སྣང་ཡུལ་སུན་དབྱུང་བ་མ་ཡིན་པས། གཞི་གཅིག་ལ་གནས་ཚུལ་དང་
སྣང་ཚུལ་དུ་ལྟོས་ཏེ་བདེན་པ་ཡོད་མེད་མི་འགལ་བར་འདུག་པའི་ངེས་ཤེས་བསྐྱེད་པ་
གནད་དུ་ཆེའོ། །དེ་དག་གིས་ཡོད་པར་མ་གྲུབ་པ་བསྟན་ཟིན་ནས། །
གཉིས་པ་མེད་པར་མ་གྲུབ་པ་བསྟན་པ་ལ་གཉིས་ལས། དང་པོ་རིགས་པ་ནི།
ཡོད་མེད་ལྟོས་འཇོག་ཡིན་ཕྱིར་ཡོད་པ་ནི། །མ་གྲུབ་ཕྱིར་ན་མེད་པ་དེ་བཞིན་ཏེ། །སྐྱེ་
བ་མེད་པའི་འགག་པ་ཅི་ལྟར་ཡོད། །མ་འགག་ཕྱིར་ན་མེད་པར་འགྲུབ་མི་འགྱུར། །
ཞེས་པ། ཡོད་པ་འགག་པའི་མེད་པ་ནི་བདེན་པར་ཀུན་རྫོབ་སྙམ་ན་ཡོད་པས་སྔར་
ཡོད་ཕྱིས་རིག་པས་བཤིག་པའི་སྟོང་པར་འདོད་ན་ཆད་པའི་སྟོང་པ་ཞེས་བྱ་བ་སྟོང་
ཉིད་ནོར་བའི་གོ་ལུགས་ཡིན་ཀྱང་དགག་བྱ་ཡོད་པ་ཉིད་ཡེ་གདོད་མ་ནས་གྲུབ་མ་
མྱོང་བས་དེ་བསྟན་པ་ཙམ་ཡིན་གྱི། དགག་བྱའི་དོན་ཡོད་བཞིན་དུ་དགག་ན་ནི་
དེ་འགོག་བྱེད་ཀྱི་རིག་པ་འཁྲུལ་བར་འགྱུར་ཏེ། གནས་ལུགས་ལས་ཕྱིར་ཅི་ལོག་ཏུ་
བཟུང་བའི་ཕྱིར་རོ། །དེ་བས་ན་ཡོད་མེད་གཉིས་ལྟོས་འཇོག་ཡིན་པའི་ཕྱིར། །ལྟོས་པ་
ཡོད་པ་ཉིད་ནི་གདོད་མ་ནས་མ་གྲུབ་པའི་ཕྱིར་ན་དེ་ལ་ལྟོས་པ་མེད་པ་ཡང་དེ་བཞིན་
དུ་གྲུབ་པ་མེད་དོ། །དངོས་པོ་རྣམས་ཡེ་གདོད་མ་ནས་སྐྱེ་བ་མེད་པས་ཕྱིས་དེ་འགག་



270
སྒོ་བཞི་མཛོད་ལྔའི་ཡང་བཅུད།
པ་ཡང་ཅི་ལྟར་ཡོད་དེ། འགག་པ་ནི་སྐྱེ་བ་སྔོན་དུ་སོང་བ་ལ་ལྟོས་པའི་ཕྱིར། དཔེར་ན་
མོ་གཤམ་གྱི་བུ་སྐྱེ་བ་མེད་པས་དེ་འཆི་བའང་མེད་པ་བཞིན་ནོ། །མ་འགག་པའི་ཕྱིར་
ན་མེད་པ་འགྲུབ་པར་མི་འགྱུར་རོ།།
གཉིས་པ་ལུང་གི་ངེས་པ་ནི། འཁྲུལ་བ་མཚན་མ་མེད་པའི་ཤེས་རབ་ཀྱིས། །
ཕུང་པོ་ནམ་མཁའི་ངོགས་དང་འདྲ་བ་དེས། །སྟོང་པ་ལྟུང་བར་ཟད་པ་ལྟ་བའི་མཐའ། །
སྤངས་ཞིང་མེད་དེ་སྟོང་པ་ཉིད་ཤེས་བྱ། །ཞེས་སྟོན་པས་གསུངས་པའི་མེད་པ་བདེན་
པར་གྲུབ་པ་མེད་དོ།།
གསུམ་པ་དེ་ལས་གཞན་མ་གྲུབ་པ་ལ་གཉིས། དང་པོ་རིགས་པ་ནི། དེ་ཕྱིར་
ཡོད་མེད་གཉིས་ཀ་གཉིས་མེད་དང་། །གཉིས་ཀ་མ་ཡིན་གཉིས་མེད་མ་ཡིན་པ། །
མཐའ་དང་བྲལ་བ་དེ་འཛིན་མཐའ་རུ་འགྱུར། །དེ་ལ་སོགས་ཏེ་ཅིར་ཡང་གྲུབ་པ་མེད། །
བོན་ཅན་མེད་པར་བོན་ཉིད་ཅི་ལྟར་ཡོད། །ཚིག་དང་ཡི་གེ་བཤད་དང་ཉན་བསམ་
བསྒོམ། །མེད་ཕྱིར་མི་སྒོམ་བཞག་མེད་རྟོགས་པའི་ཐབས། །མ་གྲུབ་བསྟན་བྱའི་དོན་
ཀྱང་དེ་བཞིན་ནོ། །ཞེས་པ། གོང་དུ་ཡོད་མེད་གཉིས་ཀ་ཡང་དག་པར་མ་གྲུབ་པར་
བསྟན་པས། དེའི་ཕྱིར་ཡོད་མེད་གཉིས་ཀ་ཡིན་པའི་མཐའ་དང་། དེ་བཞིན་གཉིས་
མེད་ཡིན་པའི་མཐའ་དང་། གཉིས་ཀ་མ་ཡིན་པ་དང་། གཉིས་མེད་མ་ཡིན་པའི་
མཐའ་ཐམས་ཅད་དང་བྲལ་ཏེ། དེ་དག་གང་དུ་འཛིན་ཀྱང་མཐར་འཛིན་གྱི་ལྟ་བར་
འགྱུར་རོ། །དེ་ལ་སོགས་ཏེ་བོན་ཐམས་ཅད་རྟོག་པས་བཞག་པ་ཙམ་མ་ཡིན་པར། རང་
གི་ངོ་བོ་ཉིད་དུ་བདེན་པ་ཅིར་ཡང་གྲུབ་པ་མེད་གསུངས་ཏེ། ངོ་བོ་མེད་པར་དངོས་
པོར་འབྱུང་རྟོག་པ། །དེ་ནི་རྟོག་པའི་དབང་གིས་ཕྱིན་ཅི་ལོག །རྟོག་པའི་རང་བཞིན་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
271
བརྟག་ཅིང་ཕྱིར་ཕྱིར་མང་། །བག་ཆགས་མཐུ་བརྟས་བལྟས་པ་བཞིན་དུ་སྣང་། །ཞེས་
དང་། སྣ་ཚོགས་ཡིད་དགའི་མེ་ཏོག་ཁ་ཕྱེ་ཞིང་། །གསེར་གྱི་ཁང་མཆོག་འབར་བ་
ཡིད་འོང་བ། །འདི་ན་དེ་ལའང་བྱེད་པ་འགའ་མེད་དེ། །དེ་དག་རྟོག་པའི་དབང་གིས་
བཞག་པ་ཡིན། །རྟོག་པའི་དབང་གིས་འཇིག་རྟེན་རྣམས་བརྟག་སྟེ། །ཞེས་གསུངས་པ་
ལྟར་རོ། །འོན་ཀྱང་དོན་ལ་ཞིབ་ཏུ་མ་བསམ་པར་ཡོད་མེད་ལ་སོགས་པ་མུ་བཞི་གང་
ཡང་མ་གྲུབ་པར་བསྣན་པའི་ཚིག་ཙམ་ལ་འབྱམས་ནས་འདི་དང་འདི་ཉིད་བཞག་པ་
གང་ཡང་མེད་པས། ཁོ་བོས་ནི་བལྟར་མེད་ཀྱི་ལྟ་བ་ཅན་ཡིན་པས་ཅིར་ཡང་མི་འདོད་
དོ། །ཞེས་སོགས་ལྟ་བའི་འབྲོས་ཁུང་བྱེད་པ་དེས་ནི་ནང་པའི་ལྟ་བ་དང་། ཁྱད་པར་དུ་
ཡང་དབུ་མའི་ལྟ་བ་ཡང་མི་འདོད་པས་ཕྱི་རོལ་དུ་འགྱུར་རོ། །ཡང་བོན་ཐམས་ཅད་ལ་
རང་བཞིན་གྱིས་གྲུབ་པ་བཀག་པའི་རིགས་པས་ཐ་སྙད་ཙམ་དུ་སྣང་ཙམ་ཡང་བཀག་
པར་འདོད་ན་རྟེན་འབྲེལ་བཤིག་པའི་ཆད་སྟོང་ཡིན་པས་ཤིན་ཏུ་མི་རུང་སྟེ། དེས་ན་
རྒྱུ་འབྲས་རྟེན་འབྲེལ་ཅུང་ཟད་ཀྱང་མ་འཆོལ་བར་སྣང་བ་དང་། དེ་སྣང་བའི་ཚེ་དེ་
ཉིད་གདོད་མ་ནས་རང་བཞིན་གྱིས་གྲུབ་པ་རྡུལ་ཙམ་མ་མྱོང་བའི་བདེན་གཉིས་ཀྱི་
རྣམ་བཞག་ལ་ངེས་ཤེས་སྐྱེ་བ་གལ་ཆེའོ། །འོ་ན་བོན་ཅན་སྣང་བ་མེད་པ་ཙམ་ཡིན་གྱི།
དེས་སྟོང་པའི་བོན་ཉིད་ནི་བདེན་པར་ཡོད་དོ་སྙམ་ན་སྟོང་ཉིད་བདེན་གྲུབ་ཏུ་ཡོད་
པར་བལྟ་བ་ཡང་སྲོལ་མི་རུང་བའི་རྟག་ལྟ་ཅན་དུ་བཤད་པས། བོན་ཅན་སྣང་བ་རང་
གིས་ངོ་བོ་མ་གྲུབ་པ་ཙམ་ལ་བོན་ཉིད་བཏགས་པ་ཙམ་ཡིན་གྱི། བོན་ཅན་སྤང་བའི་
ལོགས་སུ་གཞན་བོན་ཉིད་དམ་སྟོང་ཉིད་བདེན་གྲུབ་ཏུ་ཡོད་པར་འདོད་ན་གཏན་
ནས་མི་རུང་བའོ། །དེ་བས་ན་གནས་ཚུལ་དཔྱོད་པ་ལ་ཞུགས་པའི་རིག་ངོ་ལ་བལྟས་



272
A
སྒོ་བཞི་མཛོད་ལྔའི་ཡང་བཅུད།
ཏེ་ཅིར་ཡང་གྲུབ་པ་མེད་ཅིང་ཚིག་དང་ཡི་གེ་མ་གྲུབ་པས་དེ་ལ་བཤད་པ་དང་ཉན་པ་
དང་བསམ་པ་དང་བསྒོམ་པ་ཡང་མེད་པའི་ཕྱིར། ངེས་དོན་གྱི་གསུང་རབ་དག་ལས།
ཉན་དུ་མེད་དོ། །བསམ་དུ་མེད་དོ། །བསྒོམ་དུ་མེད་དོ། །བཞག་ཏུ་མེད་པས་རྟོགས་
ཐབས་མེད་དོ། །ཞེས་སོགས་བསྟན་པའི་དོན་ཡང་དེ་བཞིན་དུ་ཤེས་པར་བྱའོ།།
གཉིས་པ་ལུང་ནི། འཁྲུལ་པ་མེད་པའི་ཕུང་པོ་ནམ་མཁའ་ཡི། །ངོགས་དང་འདྲ་
བ་དེ་ཡི་བོན་རྣམས་ལ། །འདི་ཞེས་བྱ་བའི་གཏད་འཆའ་བ་སྤངས་ཞིང་། །མེད་དེ་སྟོང་
པ་ཉིད་དུ་ཤེས་པར་བྱའོ། །ཞེས་སྟོན་པས་གསུངས་པས། གང་ལ་ཡང་མཐར་ལྟ་བ་ལ་
ཞེན་པར་མི་བྱའོ།།
གསུམ་པ་མདོར་བསྡུ་བ་ལ་གསུམ་ལས། དང་པོ་སྟོང་པ་དང་བདག་གཅིག་གི་
གོ་དོན་ནི། སྟོང་པ་གང་ཡིན་བདག་ཏུ་འཛིན་པ་སྟོང་། །བདག་མེད་ཅི་ཕྱིར་སྟོང་པ་
ཉིད་ཀྱིས་ཕྱིར། །དངོས་པོ་ཞིག་དང་གཅིག་ལ་གཅིག་འགག་པ། །སྟོང་པར་མི་བཟུང་
ངོ་བོ་རང་བཞིན་མེད། །ཅེས་པ། འདི་བསྟན་གྱི་སྟོང་པ་ཉིད་གང་ཡིན་ཞེ་ན། བོན་དང་
གང་ཟག་གི་བདག་འཛིན་གྱི་བློས་སྒྲོས་བཏགས་པ་ཙམ་མ་ཡིན་པ་རང་གི་རིག་པའི་
ངོ་བོ་ཉིད་ཀྱིས་གྲུབ་པས་སྟོང་པ་ལ་སྟོང་ཉིད་ཅེས་བྱའོ། །བདག་མེད་པ་ཡང་ཅིའི་ཕྱིར་
ཞེ་ན། བོན་དང་གང་ཟག་ལ་རང་གིས་ངོ་བོས་མ་གྲུབ་པའི་སྟོང་པ་ཉིད་ཡིན་པའི་ཕྱིར་
བདག་མེད་པ་ཞེས་བྱ་བ་ཡིན་གྱི། སྣང་བའི་དངོས་པོ་དག་སྔར་ཡོད་ཕྱིས་ཞིག་པར་
འདོད་པའི་ཆད་སྟོང་དང་། བུམ་པ་ཀ་བས་སྟོང་པ་ཡིན་གྱི་བུམ་པ་རང་གི་ངོས་ནས་
སྟོང་པར་མི་འདོད་པས་གཅིག་ལ་གཅིག་ཁེགས་པར་འདོད་པའི་སྟོང་བའམ། སྣང་
བ་ལས་མ་གཏོགས་པའི་སྟོང་ཉིད་གཞན་དུ་འཚོལ་བའི་གཞན་སྟོང་དང་། སྣང་བ་ལ་



273
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བདེན་གྲུབ་མེད་པ་མ་ཤེས་པར་བློས་སྟོང་པར་བསྒོམ་པ་བློ་བྱས་ཀྱི་སྟོང་པ་དང་། སྣང་
བ་སྟོང་པར་རྟོགས་ཀྱང་སྟོང་པ་བདེན་གྲུབ་ཏུ་འཛིན་པ་ཉི་ཚེ་བའི་སྟོང་པ་སོགས་ལ་
སྟོང་པ་ཉིད་ཀྱི་དོན་དུ་མི་བཟུང་བར་ལྷ་ལ་སོགས་པའི་འགྲོ་བ་དྲུག་གི་གང་ཟག་དག་
དང་གཟུགས་སྒྲ་ལ་སོགས་པའི་བོན་དུ་སྣང་བ་འདི་དག་གདོད་མ་ནས་རང་གི་ངོ༌
བོ་ཉིད་ཀྱི་གྲུབ་པའི་རང་བཞིན་མེད་པ་ལ་སྟོང་པ་ཉིད་དང་བདག་མེད་པའི་དོན་དུ་
འདོད་དོ། །འོན་ཀྱང་བོན་ཐམས་ཅད་གདོད་མ་ནས་གྲུབ་མ་མྱོང་བར་རྟོགས་པའི་རང་
རིག་པ་དེས་སྒྱུ་མ་ལྟ་བུའི་སྣང་ཙམ་ཡང་བཀག་པར་འདོད་ན་ཆད་ལྟ་བ་ཡིན་པས།
ལས་འབྲས་རྟེན་འབྲེལ་གྱི་སྣང་བ་མི་འགོག་པར་མ་ཟད་ལས་འབྲས་ཅུང་ཟད་ཀྱང་
མ་འཚོལ་བའི་རྒྱུ་རྐྱེན་ལ་བརྟེན་ནས་སྐྱེ་བའི་རྟེན་འབྲེལ་གྱི་གཏན་ཚིགས་ཀྱིས་སྟོང་
པ་ཉིད་ངེས་པའི་ངེས་ཤེས་འདྲེན་པ་དང་། ཐམས་ཅད་ལ་ཡང་དག་བདེན་པར་མ་
གྲུབ་པའི་སྟོང་པར་རྟོགས་པ་དེ་ཉིད་ཀྱིས་སྒྱུ་མ་ལྟ་བུའི་ལས་འབྲས་ལ་ཅུང་ཟད་ཀྱང་
མ་འཆོལ་བར་བདེན་པའི་ངེས་ཤེས་འདྲེན་ཐུབ་པ་གཅིག་དགོས་སོ། །དེ་གཉིས་ཀྱི་
རིམ་པ་རྟག་ཆད་དུ་ལྟ་བའི་གཉེན་པོ་བྱེད་པ་ཡིན་ནོ།།
གཉིས་པ་རྟོགས་ལུགས་ཐབས་དང་རིམ་པ་ནི། དེ་ཉིད་རྟོགས་པའི་རིམ་པས་
ཁྱད་པར་ནི། ཡུལ་ནི་ཚིག་དང་དོན་དང་གཉིས་ཀ་ལས། །རྟོགས་ཐབས་ཉན་དང་
བསམ་དང་བསྒོམ་པ་ཡིས། །ཚིག་ཤེས་བློ་ལ་གོ་དང་དོན་རྟོགས་འགྱུར། །ཞེས་པ། དེ་ལྟ་
བུའི་རྟག་ཆད་གྱི་མཐའ་དང་བྲལ་བའི་བདེན་གཉིས་དེ་ཉིད་རྟོགས་པའི་ཁྱད་པར་གྱི་
རིམ་པ་ནི། ཡུལ་ངེས་དོན་གྱི་གསུང་རབ་ཀྱི་ཚིག་རྣམས་ལ་ཉན་པས་ཚིག་ཤེས་པར་
འགྱུར་ལ། དེ་ནས་ཚིག་དེའི་དོན་ལ་ལེགས་པར་བསམ་ན་བློ་ལ་དོན་གོ་ཞིང་། དེ་ནས་



274
སྒོ་བཞི་མཛོད་ལྔའི་ཡང་བཅུད།
ཚིག་དོན་གཉིས་ཀ་མ་འཁྲུལ་པར་རྟོགས་པ་དེས་དོན་ལ་ཡང་ཡང་གོམས་པའི་བསྒོམ་
བྱས་པས། གོམས་པ་རབ་ཀྱིས་མཐར་ཕྱིན་པ་ན་མངོན་སུམ་དུ་རྟོགས་པར་འགྱུར་རོ།།
་ གསུམ་པ་ཡོན་ཏན་ནི། འཇིག་བྱེད་དུས་ཀྱི་བསྐལ་པའི་མེ་དཔུང་གིས། །སྣང་
སྲིད་དངོས་པོ་ཐམས་ཅད་བསྲེག་པ་བཞིན། །བོན་དང་གང་ཟག་བདག་མེད་གང་རྟོགས་
དེས། །འཁོར་བ་ཡོངས་སུ་མྱ་ངན་འདའ་བར་འགྱུར། །ཞེས་པ། སྟོང་པ་ཉིད་བདག་མེད་
རྟོགས་པའི་ཡོན་ཏན་ནི། དཔེར་ན་འཇིག་བྱེད་དུས་ཀྱི་བསྐལ་པའི་མེ་དཔུང་གིས། སྣང་
སྲིད་འཇིག་རྟེན་གྱི་དངོས་པོ་ཐམས་ཅད་བསྲེགས་ནས་སྟོང་པར་བྱེད་པ་བཞིན་དུ་བོན་
དང་གང་ཟག་གི་བདག་མེད་པ་གང་ཞིག་རྟོགས་པའི་རྟོགས་ལྡན་དེ་ལ་འཁོར་བར་
འཆིང་བྱེད་ཀྱི་དངོས་པོ་གང་ལ་ཡང་རང་གི་ངོ་བོས་གྲུབ་པར་འདོད་པའི་བདེན་འཛིན་
ལོག་པས། འཁོར་བ་ལས་ཡོངས་སུ་མྱ་ངན་ལས་འདའ་བར་འགྱུར་རོ། །འཁོར་བ་ཡོངས་
སུ་མ་གྲུབ་པ། །མྱ་ངན་ལས་འདས་དེ་ཉིད་ཡིན། །ཞེས་པ་ལྟར་ཡིན་ནོ། །དོན་བཅུ་གཅིག་
པ་བདག་མེད་བསྟན་པའོ། །ཞེས་པས་མདོ་བསྡུ་བའོ།། །།
དེ་ལྟར་དབང་པོ་རབ་འབྲིང་ཐ་མ་གསུམ་གྱི་ལམ་དུ་འགྱུར་བའི་སྒོ་བསྟན་
ཟིན་ནས། ད་ནི་ལམ་དེ་དག་མི་ཉམས་ཤིང་གང་ནས་གང་དུ་སྤེལ་བའི་ཕྱིར། ལེའུ་
ཐ་མ་འཕྲེང་ཟློས་ཀྱི་ཚུལ་དུ་གདམས་པ་ལ་གཉིས། དངོས་དང་། གཞུང་རྫོགས་པའི་
བྱ་བའོ། །དང་པོ་ལ་གཉིས། མདོར་བསྟན་དང་། རྒྱས་བཤད་དོ། །དང་པོ་ནི། ཚུལ་
རོལ་མཐོང་བ་བདག་གིས་མཁས་རྣམས་ལ། །བསྐུལ་བར་མི་འོས་དམན་པར་གྱུར་པ་
རྣམས། །སྙིགས་མའི་སེམས་ཅན་ཡོངས་སུ་མི་འདུལ་ཀྱང་། །བཀའ་ལུང་འཕྲིན་ཡིག་
འདིར་སྙན་གསན་པར་ཞུ། །ཞེས་པ། ཚུལ་རོལ་མཐོང་བ་སྟེ་བདེན་པ་མངོན་སུམ་དུ་



215
ལྟའ
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
མཐོང་བའི་འཕགས་པ་མ་ཡིན་པར་འཁོར་བའི་ས་ལ་གནས་པའི་སྒྲིབ་གཉིས་ཀྱིས་
འཆིང་བའི་བློ་དམན་པ་དག་གིས། རང་བས་མཁས་པ་དག་ལ་དགེ་བར་བསྐུལ་མི་
འོས་ཏེ། བསྐུལ་བྱའི་དོན་དེ་ལ་རང་བས་ཁྱད་པར་འཕགས་པའི་ཕྱིར་རོ། །རང་བས་
བློ་དང་བརྩོན་འགྲུས་དམན་པའི་གང་ཟག་རྣམས་ཀྱང་། དུས་དང་། སེམས་ཅན། ཚེ་
དང་། ཉོན་མོངས་པ་དང་། ལྟ་བའི་སྙིགས་མ་སྟེ། སྙིགས་མ་ལྔས་སྦག་པའི་སེམས་ཅན་
ཡིན་པས་ཡོངས་སུ་མི་འདུལ་ཀྱང་། བླ་མའི་བཀའ་དང་རྒྱལ་བའི་ལུང་ལས། སེམས་
ཅན་ལ་ཕན་པར་གྱུར་པའི་བོན་གསུངས་པ་དག་ལས་རང་གིས་ཐོས་པ་དང་ཤེས་པ་
སྟེ། ཕྱི་རབས་ཀྱི་རྗེས་འབྲང་གོ་བ་ཅན་རྣམས་ལ་ཉེས་ལེགས་འདོར་ལེན་གྱི་འཕྲིན་
ཡིག་འདི་བསྙད་པས་ཚོགས་སྡང་ལ་སོགས་པས་ཕྱོགས་ལྟུང་གིས་བློས་མ་བསླད་པར།
དད་མོས་ཡིད་ཀྱིས་གསན་པར་ཞུ། ཞེས་པའོ།།
གཉིས་པ་རྒྱས་བཤད་ལ་དྲུག སྐྱེ་བ་སྔ་ཕྱི་ངེས་པའི་ལས་ཀྱི་ཁྱད་པར་གདམས་
པ་དང་། ཐོས་བསམ་བསྒོམ་གསུམ་ལ་གདམས་པ་དང་། རང་སེམས་སྦྱང་ཅིང་གཞན་
སེམས་བསྲུང་བ་དང་། བསྟན་པ་མ་དར་བ་བྱང་ཆུབ་ཀྱི་ལམ་དུ་བསྒྱུར་བ་དང་། མོས་
མ་མོས་ཀྱི་ཁྱད་པར་དང་། འབྲས་བུ་ཐེ་ཚོམ་མེད་པར་གདམས་པའོ། །དང་པོ་ལ་བཞི་
ལས། དང་པོ་སྔ་ཕྱི་ངེས་པར་གདམས་པ་ནི། །སྔ་ལོ་འདི་དང་སང་ཕོད་ངེས་པ་བཞིན།།
སྐྱེ་བ་སྔ་ཕྱི་ད་ལྟ་ཡོད་པར་ངེས། །ཞེས་པ། དཔེར་ན་སེམས་ཅན་རྣམས་ཀྱིས་མངོན་
དུ་མྱོང་བས་གྲུབ་པའི་སྔོན་གྱི་ལོ་དང་། ད་ལྟའི་ལོ་དང་། སང་ཕོད་འོང་ངེས་པ་ལ་ཐེ་
ཚོམ་མེད་པ་བཞིན། སྐྱེ་བ་ཡང་བྱིས་པ་རྣམས་ལ་ལྐོག་ཏུ་གྱུར་ཀྱང་སྔ་ཕྱི་ད་ལྟ་གསུམ་
ཡོད་ངེས་ཏེ་ཐེ་ཚོམ་མི་དགོས་པའོ།།
མར



276
སྒོ་བཞི་མཛོད་ལྔའི་ཡང་བཅུད།
གཉིས་པ་ཕྱི་མའི་དོན་བསྒྲུབ་པར་གདམས་པ་ནི། སྔ་མར་འབད་པའི་སྟོན་ཐོག་
འདི་ལ་སྤྱད། །སང་ཕོད་དོན་དུ་འདི་ལ་འབད་པ་བཞིན། །སྔོན་ནས་ཚོགས་བསགས་
གཙང་མ་མི་ལུས་ཐོབ། །ད་ནི་འདི་ལ་ཕྱི་མའི་དོན་དུ་འབད། །ཅེས་པ། སྔ་མའི་ལོ་ལ་
རྨོ་བཀྲོལ་བྱས་པའི་འབྲས་བུ་སྟོན་ཐོག་དེ་ད་ལྟའི་ལོ་འདི་ལ་ལོངས་སྤྱོད་ཅིང་། ཡང་
སང་ཕོད་དོན་དུ་ད་ལོ་འབད་པ་བྱེད་དགོས་པ་བཞིན། སྐྱེ་བ་སྔ་མ་ནས་ཚུལ་ཁྲིམས་
ལ་སོགས་དགེ་བའི་ཚོགས་བསགས་པའི་མཐུས་གཙང་མ་མི་ལུས་ཐོབ་པ་ཡིན་པས།
ད་ནི་ཚེ་ཕྱི་མར་མངོན་མཐོ་དང་ངེས་ལེགས་ཐོབ་པའི་དོན་དུ་ཚུལ་ཁྲིམས་ལ་སོགས་
པ་བསླབ་པ་གསུམ་གྱི་དགེ་བ་ལ་འབད་པར་བྱའོ། །དེ་ལས་གཞན་དུ་སྔོན་དགེ་བ་མ་
བསགས་ན་ད་ལྟའི་མི་ལུས་མི་ཐོབ་ལ། ད་ལྟ་དགེ་བ་ལ་མ་འབད་ན་ཕྱི་མར་མཐོ་རིས་
ཙམ་ཡང་མི་ཐོབ་སྟེ་སྡུག་བསྔལ་སྤྱོད་པའི་ཕྱིར་རོ། །
གསུམ་པ་སྤྱི་ལ་གདམས་པ་ནི། ངང་པས་ཆུ་ལས་འོ་མ་ལེན་པ་ལྟར། །སྡིག་པ་
སྤངས་ཞིང་དགེ་བ་དང་དུ་ལེན། །ཞེས་པ། འོ་ན་ཚེ་ཕྱི་མའི་དོན་བསྒྲུབ་དགོས་ན་ཅི་
ལྟར་བྱ་ཞེ་ན། དཔེར་ན་ངང་པས་ཆུ་དང་འོ་མ་འདྲེས་པ་ལས་ཆུ་ཕྱེ་ནས་འོ་མ་ལེན་པ་
ལྟར། རང་བཞིན་གྱི་ཁ་ན་མ་ཐོ་བའི་སྡིག་བཅུ་དང་བཅས་པའི་ཁ་ན་མ་ཐོ་བའི་ལྟུང་
བ་གང་ཡིན་པ་སྤངས་ཞིང་། ཕྱིན་དྲུག་ལ་སོགས་པའི་དགེ་བ་དང་དུ་ལེན་པར་བྱའོ།།
བཞི་པ་བྱེ་བྲག་ལ་གདམས་པ་ནི། སྡིག་ནི་ཆུང་ཡང་མི་བརྙེས་སྤང་ཞིང་
བཤགས། །དགེ་བ་ཆུང་ཡང་ཁྱད་དུ་བསད་མི་བྱ། །ཕྲ་རབ་རྡུལ་བསགས་རི་རབ་ལྷུན་
པོ་འམ། །མེ་སྟག་ནགས་ལ་མཆེད་པ་ལྟ་བུའོ། །ཞེས་པ། དེ་ལྟར་དགེ་སྡིག་སྤང་བླང་
བྱས་པས་ཁ་ན་མ་ཐོ་བའི་སྡིག་པ་ནི་ཆུང་ངུ་ཙམ་ཡང་མི་བརྙེས་པར་དང་པོ་ནས་སྤང་



277
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བར་བྱ་ཞིང་། གལ་ཏེ་བག་མེད་སོགས་ཀྱིས་ཉེས་པ་བྱུང་ན་ཡང་སྟོབས་བཞི་ཚང་པའི་
སྒོ་ནས་མྱུར་དུ་བཤགས་པར་བྱའོ། །དེ་ལྟར་མ་བྱས་ན་སྡིག་པ་ཆུང་ངུས་ཀྱང་ཉེས་
པ་ཆེན་པོ་བསྐྱེད་དེ། དཔེར་ན་མེ་སྟག་ཆུང་ངུ་ནགས་ལ་མཆེད་པ་ལྟ་བུའོ། །དགེ་བ་
ཆུང་ངུ་ཡང་འདི་ཙམ་གྱིས་མི་འཚང་ཞེས་ཁྱད་དུ་གསོད་པར་མི་བྱ་སྟེ། སྔོན་དྲང་
སྲོང་གཅིག་གིས་རང་གི་སྐྲ་སེན་བསྲེགས་པའི་མཆོད་རྟེན་ལ་སེམས་དྭངས་པས་ཕྱག་
འཚལ་བའི་འབྲས་བུས་ས་ཅི་ཙམ་ནོན་པའི་འོག་ཏུ་དཔག་ཚད་བརྒྱད་ཁྲི་བཞི་སྟོང་
གསེར་གྱི་འཁོར་ལོ་ལ་ཐུག་པའི་བར་གྱི་རྡུལ་དང་མཉམ་པའི་འཁོར་ལོ་བསྒྱུར་རྒྱལ་
གྱི་རྒྱལ་སྲིད་སྟོང་འགྱུར་དུ་ལོངས་སྤྱོད་པར་བཤད་པ་དང་། དེ་བཞིན་གཤེགས་པ་ལ་
སྲན་རྡོག་གཅིག་ཕུལ་བའི་འབྲས་བུའི་གླིང་བཞིའི་མི་ལ་དབང་བསྒྱུར་བའི་གསེར་
གྱི་འཁོར་ལོ་བསྒྱུར་རྒྱལ་ཐོབ་པར་བཤད་པས་དགེ་བ་ཆུང་ངུ་ལ་ཡང་ཡིད་ཆེས་པར་
སྤྱད་པར་བྱ་སྟེ། དཔེར་ན་ཕྲ་རབ་རྡུལ་བསགས་པས་རི་རབ་ལྷུན་པོ་ལྟ་བུའོ།།
གཉིས་པ་ཐོས་བསམ་བསྒོམ་གསུམ་ལ་གདམས་པ་ལ་གསུམ་ལས། དང་པོ་ཐོས་
བསམ་བྱ་བ་ནི། ལོང་བས་གནས་བསྙེགས་ལམ་ལ་བརྟེན་པ་འམ། །མུན་པའི་རྫས་
གང་སྒྲོན་མེས་ཚོལ་བ་ལྟར། །མཁས་པ་རྣམས་ལ་ཉན་བསམ་སྒྲོས་འདོགས་བཅད། །
མདོ་རྒྱུད་ལ་སོགས་ཡོངས་སུ་བལྟ་བར་བྱ། །ཞེས་པ། དེ་ལྟར་དགེ་སྡིག་གི་སྐྱོན་ཡོན་
ཤིན་ཏུ་ཆེ་ཡང་སྤང་བླང་གི་གནས་ལ་རྨོངས་པ་རྣམས། ལོང་བ་བྱང་ཐང་དུ་ལུས་པ་
ནི་གང་དུ་འགྲོ་བའི་ཆ་མེད་ཅིང་། མིག་ལྡན་མུན་པར་འཐོམ་པ་ལ་དུས་དང་ཟ་མའི་
ཆ་ཡང་བྱེད་མི་ནུས་པ་དང་འདྲ་བས། ལོང་བས་གང་དུ་འགྲོ་བར་འདོད་པའི་གནས་
བསྙེགས་ན་ལམ་པ་ལ་བརྟེན་པ་དང་འདྲ་བར། སྡེ་སྣོད་ལ་མཁས་པ་རྣམས་ལ་ཉན་



278
སྒོ་བཞི་མཛོད་ལྔའི་ཡང་བཅུད།
བསམ་བྱ་ཞིང་ཚིག་དོན་ལ་སྒྲོ་འདོགས་བཅད། མུན་པའི་ནང་དུ་རྫས་ཚོལ་ན་སྒྲོན་
མེ་བཟུང་ནས་ཚོལ་བ་ལྟར་དུ་སྒྲོན་མེ་དང་འདྲ་བའི་མདོ་སྡེ་དང་རྒྱུད་སྡེ་སོགས་ཚད་
ལྡན་གྱི་དགོངས་འགྲེལ་དང་མན་ངག་རྣམས་ལ་ཡོངས་སུ་བལྟ་བར་བྱ་ལ་སྤང་བླང་
གི་གནས་ལ་མཁས་པར་བྱའོ།།
གཉིས་པ་མ་བསྒྲུབ་ན་ཕན་པ་མེད་པ་ནི། གང་ཟག་ནད་ཀྱིས་གདུང་ལ་སྨན་
དང་དཔྱད། །ཅི་སྙེད་མཐའ་བསྐོར་བཀླག་པས་སོས་མི་འགྱུར། །ཚིག་ལ་ཉན་བསམ་
ཅི་སྙེད་བཤད་བྱས་ཀྱང་། །ཉོན་མོངས་ནད་ལས་ཡོངས་སུ་གྲོལ་མི་འགྱུར། །ཞེས་པ།
དེ་ལྟར་ཡོངས་སུ་མཁས་པར་བྱས་ཀྱང་དེའི་དོན་ཉམས་སུ་མ་བླངས་ན་ཕན་པ་མེད། །
དཔེར་ན་གང་ཟག་ནད་ཀྱིས་གདུང་བ་ལ། སྨན་དང་སྨན་པས་མཐའ་བསྐོར་ཞིང་
སྨན་དཔྱད་བཀླགས་པ་ཙམ་གྱིས་ནད་སོས་པར་མི་འགྱུར་བ་བཞིན་དུ། ཚིག་ལ་ཉན་
བསམ་ཅི་སྙེད་ཅིག་བྱས་ཀྱང་དེའི་དོན་ཉམས་སུ་མ་བླངས་ན་ཉོན་མོངས་པའི་ནད་
ལས་ཡོངས་སུ་གྲོལ་བར་མི་འགྱུར་རོ། །སྨན་དཔྱད་དངོས་སུ་བྱས་ན་སོས་པ་བཞིན། །
གཉེན་པོ་ནན་ཏན་བསྟེན་ན་གྲོལ་བར་འགྱུར། །ཞེས་པ། དཔེར་ན་ནད་དེ་ལ་གནོད་
པའི་ཟས་དང་སྤྱོད་ལམ་སྤངས་ཞིང་ཕན་པའི་སྨན་དཔྱད་དངོས་སུ་ལག་ལེན་བྱས་
ན་མྱུར་དུ་ཕན་པ་བཞིན། ངན་འགྲོ་དང་འཁོར་བའི་རྒྱུ་སྡིག་པ་དང་ཉོན་མོངས་པ་
རྣམས་དངོས་སུ་སྤང་ཞིང་མཐོ་རིས་དང་ཐར་པ་དང་ཐམས་ཅད་མཁྱེན་པའི་རྒྱུའམ་
གཉེན་པོ་སྟེ། དགེ་བཅུ་ལ་སོགས་ཚུལ་ཁྲིམས་དང་། ངེས་འབྱུང་གི་བློས་བསྐུལ་བའི་
བསླབ་པ་གསུམ་དང་། བྱང་ཆུབ་ཀྱི་སེམས་ཀྱིས་ཀུན་ནས་བསླང་བའི་ཚོགས་རྣམ་
གཉིས་དངོས་སུ་བསྟེན་ཏེ་ཉམས་སུ་བླངས་ན་རིམ་པ་ལྟར་མངོན་མཐོ་དང་། འཁོར་



279
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བ་ལས་གྲོལ་པའི་ཐར་པ་དང་། དོན་གཉིས་ཕུན་སུམ་ཚོགས་པའི་སངས་རྒྱས་ཐོབ་
པར་འགྱུར་རོ། །དེ་དག་གི་དཔེ་དོན་གཞན་ཡང་སྨྲས་པ། བུ་རམ་མངར་བའི་རོ་
མཆོག་ཐོབ་པ་དང་། །ལག་ཏུ་བྱུང་བས་མ་ཡིན་ཟོས་ན་མྱོང་། །དེ་བཞིན་དེ་ཉིད་སྙིང་
པོ་ཉན་པ་དང་། །བསམ་པ་མ་ཡིན་བསྒོམ་ན་མངོན་དུ་འགྱུར། །ཞེས་པ། དཔེར་ན་བུ་
རིམ་མངར་བའི་རོ་མཆོག་ཀྱང་ཐོབ་ཙམ་དང་ལག་ཏུ་བླང་པ་ཙམ་གྱིས་མི་མྱོང་གི། དེ་
ཉིད་མངོན་སུམ་དུ་ཟོས་ན་རོ་མྱོང་བ་ལྟར། དེ་བཞིན་དུ་དེ་ཁོ་ན་ཉིད་ཀྱི་སྙིང་པོ་དེ་
ཟབ་མོ་སྟོང་ཉིད་ཀྱི་དོན་ཀྱང་ཚིག་ལ་ཉན་པ་ཙམ་དང་། དོན་ལ་བསམ་པ་ཙམ་གྱིས་
མངོན་དུ་འགྱུར་བ་མ་ཡིན་པས། དོན་དེ་ཉིད་ཐོས་བསམ་ངེས་པར་བྱས་པའི་མཐར་
ཡང་ཡང་བསྒོམ་ན་མངོན་སུམ་དུ་རྟོགས་པར་འགྱུར་རོ།།
གསུམ་པ་བསྒྲུབ་པ་ལ་གཙོར་བྱེད་པ་ནི། རང་གཞན་དོན་རྣམས་མྱུར་དུ་འགྲུབ་
འདོད་ན། །སྒྲུབ་པ་ལྷུར་བླངས་སྙིང་པོར་འབད་པར་བྱའོ། །ཞེས་པ། རང་དོན་ཕུན་
སུམ་ཚོགས་པའི་བོན་སྐུ་དང་། གཞན་དོན་ཕུན་སུམ་ཚོགས་པའི་གཟུགས་སྐུ་རྣམ་པ་
གཉིས་མྱུར་དུ་ཐོབ་པར་འདོད་ན། དེའི་རྒྱུ་བསྒྲུབ་པ་ལྷུར་བླངས་ཏེ་ཉམས་སུ་བླང་པར་
བྱའོ། །དེ་ཡང་དོན་དམ་བྱང་ཆུབ་ཀྱི་སེམས་ལ་བརྟེན་པའི་ཡེ་ཤེས་ཀྱི་ཚོགས་དང་།
ཀུན་རྫོབ་བྱང་ཆུབ་ཀྱི་སེམས་ལ་བརྟེན་པའི་བསོད་ནམས་ཀྱི་ཚོགས་ཏེ། སྟོང་ཉིད་
སྙིང་རྗེའི་སྙིང་པོ་ཅན་དེ་འབད་པས་བསྒྲུབ་པར་བྱའོ།།
་གསུམ་པ་ལ་གཉིས། རང་སེམས་སྦྱང་བ་དང་། གཞན་སེམས་བསྲུང་བའོ། །དང་
པོ་ལ་གསུམ། སྡུག་བསྔལ་གྱི་ངོ་བོ་རང་རྒྱུད་ངན་པ་འདུལ་བ་དང་། ཡོན་ཏན་བསྟེན་
པ་དང་། ཉེས་སྐྱོན་སྤངས་པའོ། །དང་པོ་ལ་གཉིས་ལས། སྡུག་བསྔལ་གྱི་དུས་ཚིགས་



280
སྒོ་བཞི་མཛོད་ལྔའི་ཡང་བཅུད།
ནི། ཐོག་མ་མེད་ནས་ད་ལྟ་ཡན་ཆད་དུ། །འཁོར་བའི་སྡུལ་བསྔལ་འདིས་མནར་སླད་
ཆད་ཀྱང་། །བདག་མེད་མངོན་དུ་མ་གྱུར་བར་དུ་སྦྱོང་། །ཞེས་པ། དུས་ཐོག་མ་མེད་
ནས་ད་ལྟ་ཕན་ཆད་དུ་གང་གིས་མནར་ན་འཁོར་བའི་སྡུག་བསྔལ་འདིས་མནར་རོ།།
སླད་ཆད་སྒྲིབ་གཉིས་རགས་པ་དང་བྲལ་བའམ་བདག་མེད་མངོན་སུམ་དུ་མཐོང་
བའི་འཕགས་པར་མ་གྱུར་གྱི་བར་དུ་སྦྱོང་བར་བྱེད་དོ། །མཐོང་ལམ་འཕགས་པ་ཐོབ་
ཙམ་ནའང་ལས་ཉོན་གྱི་དབང་གིས་འཁོར་བ་སྐྱེ་བ་ཡོད་ཀྱང་ཕྱི་ནང་གི་བོན་ཐམས་
ཅད་མིག་གི་རྫི་གོར་རམ་གཟུང་འཛིན་སྒྱུ་མ་ལྟ་བུ་མཐོང་བས་སྡུག་བསྔལ་དང་
བདེན་འཛིན་གྱི་བློ་དང་བྲལ་བར་བཤད་དོ།།
གཉིས་པ་རང་རྒྱུད་གདུལ་དཀའ་བའི་གཉེན་པོ་བརྟེན་པ་ནི། རང་གིས་རང་
སྒྲིབ་མེ་ལོང་གཡའ་སྒྲིབ་བཞིན། །བག་ཆགས་ཚན་ཆེ་ལས་ངན་ཁ་དྲག་ཅིང་། །བསླུ་
བའི་རྐྱེན་མང་འཁྱོག་པའི་འཕྲང་དམ་པས། །ཞེས་པ། དཔེར་ན་ཐག་ཁྲ་སྦྲུལ་དུ་མཐོང་
བ་ལྟར་བདག་མེད་པ་ལ་བདག་ཏུ་གཟུང་བས་རང་གིས་རང་སྒྲིབ་པ་མེ་ལོང་གཡའ་
ཡིས་སྒྲིབ་པ་བཞིན་དུ་གྱུར་ནས། སོན་ཤིང་ཕུད་བུ་བཞིན་དུ་ཕྲ་ཞིང་མང་བར་སྒྲིས། །
ཞེས་པ་ལྟར། ཐོག་མ་མེད་པ་ནས་བསགས་པའི་བག་ཆགས་ཚན་ཆེ་ཞིང་ལས་ཀྱི་
རྣམ་པར་སྨིན་པ་ནི་སུས་ཀྱང་མི་ཟློག་གོ །ཞེས་པ་ལྟར་ལས་ངན་ཁ་དྲག་པས་རང་
རྒྱུད་ལ་ལས་དང་ཉོན་མོངས་དབང་ཆེ་བའི་སྟོབས་ཀྱིས་བཟང་ངན་གང་ཡང་དེ་དང་
སྒོ་མཐུན་པའི་བསླུ་བའི་རྐྱེན་དུ་འགྱུར་བ་མང་བས་རང་གི་སེམས་དགེ་བའི་ཕྱོགས་
སུ་བསྲང་དུ་མི་ཉན་ཞིང་འཁྱོག་པའི་འཕྲང་དམ་པས་གདུལ་དཀའོ། །དེ་འདུལ་བའི་
དོན་དུ། དྲན་པ་ཤེས་བཞིན་གཉིས་ཀྱི་བྱ་ར་ཡིས། །རང་རྒྱུད་འདུལ་བའི་གཉེན་པོ་



281
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཡོངས་སུ་བརྟེན། །ཞེས་པ། རང་གིས་རང་ཉིད་ལ་ལྟ་རྟོག་བྱེད་པའི་དྲན་པ་ཤེས་བཞིན་
གཉིས་ཀྱི་བྱ་ར་བས་སྐད་ཅིག་ཀྱང་མ་ཡེངས་པར་བལྟས་ལ་རང་རྒྱུད་ལ་ཉོན་མོངས་
ཤས་གང་ཆེ་བ་དེ་འདུལ་བའི་གཉེན་པོ་ཡོངས་སུ་བརྟེན་པར་བྱའོ།།
གསུམ་པ་ཡོན་ཏན་བསྟེན་པ་ལ་གསུམ། རང་དོན་བསྒྲུབ་པ་དང་། གཞན་དོན་
བསྒྲུབ་པ་དང་། དཀའ་བ་སྤྱད་ན་བསོད་ནམས་ཆེ་བའོ། །རང་དོན་ལ་དྲུག་ལས། ཁྱད་
པར་གྱི་དུས་འདིར་དོན་ཆེན་བསྒྲུབ་པར་གདམས་པ་ནི། སྨྲ་བསམ་དབང་དང་ལྡན་
པ་འདི་ཙམ་ཉིད། །སེམས་ཅན་སླད་མ་རྣམས་ལ་སྐལ་པ་ཞན། །མི་རྟག་སེན་རྡུལ་ལྟ་
བུའི་ཡུད་ཙམ་འདིར། །ནམ་ཞིག་གཏན་གྱི་སོ་ནམ་བསྒྲུབ་པར་བྱ། །ཞེས་པ། འགྲོ་བ་
ལ་དཔག་ཏུ་མེད་ཀྱང་སྨྲ་བསམ་དབང་དང་ལྡན་པའི་དལ་འབྱོར་གྱི་མི་ལུས་ཐོབ་པ་
འདི་ཙམ་གྱི་དུས་ཡིན་གྱིས། ལྷ་ལ་སོགས་པའི་སེམས་ཅན་སླད་མ་རྣམས་ལ་དགེ་བ་
སྤྱོད་པའི་སྐལ་པ་ཞན་ཏེ་མི་ཁོམས་པའི་ལུང་གོང་དུ་དྲངས་པས་ངེས་སོ། །ལྷ་རྣམས་
ཀྱང་བདེ་འགྲོའི་སྐྱེ་བ་བཟང་པོ་ནི་མི་ཡིན་ནོ། །ཞེས་པ། མི་ལ་སྨོན་ལམ་འདེབས་པར་
བཤད་ཅིང་། མདོ་ལས་ཀྱང་། གཙང་མ་མི་རུ་སྐྱེ་བས་བསོད་ནམས་ཤས་ཆེ་བས། །
སྟོན་པའི་སྤུར་སྒྲོམ་མི་ཡི་ཡུལ་དུ་ལུས། །མི་ཡི་ཚུལ་གྱིས་གར་བཏེགས་ཐོགས་པ་མེད། །
དེ་ཡང་མི་རྣམས་ཉིད་ཀྱི་བསོད་ནམས་ལས་དབང་ངོ༌། །ཞེས་དང་། སླད་མའི་སེམས་
ཅན་ཐ་དད་སྤྱན་འདྲེན་འདོད་པ་ཡང་། བསོད་ནམས་སྐལ་པ་ཆ་ཞན་པས། སྟོན་པའི་
སྤུར་སྒྲོམ་སྤྱན་མ་འདྲོང་། ཞེས་གསུངས་པ་ལྟར་རོ། །དེ་ལྟ་བུའི་རང་དབང་དང་ལྡན་
པའི་སྐྱེ་བ་བཟང་པོ་ཐོབ་ཀྱང་ཚེ་ཡུན་རིང་དུ་མི་གནས་པས་མི་རྟག་སྟེ། དཔེར་ན་
ལག་པ་བྱ་བྱེད་མང་པའི་དབང་གིས་སེན་སྟེང་དུ་རྡུལ་ཡུན་རིང་དུ་མི་གནས་པ་ལྟ་



282
སྒོ་བཞི་མཛོད་ལྔའི་ཡང་བཅུད།
བུ་སྟེ། འཆི་རྐྱེན་མང་པས་ཡུད་ཙམ་ལས་མི་ཁོམས་པས་ནམ་ཞིག་སྟེ། དུས་གཏན་
གྱིས་སོ་ནམ་ད་རེས་བསྒྲུབ་དགོས་པས་ལོང་ཡོད་དང་ཕྱི་བཤོལ་མི་བྱ་བར་མྱུར་དུ་
བསྒྲུབ་པར་བྱའོ། །ད་རེས་འདིར་སྐྱེ་བ་འདི་ལས་ཅུང་ཟད་འཕགས་པའི་རྒྱུ་དགེ་བ་
བསགས་ནུས་ན་བདེ་བ་ནས་བདེ་བར་འགྲོ་ཞིང་བདེ་བའི་རྒྱུ་བསགས་པའི་ནུས་པ་
མཐུ་ལྡན་དུ་འགྱུར་བས་མཐར་སངས་རྒྱས་ཐོབ་པ་ལ་མི་རིང་ལ། འདི་ལས་ཅུང་ཟད་
དམན་པའི་སྐྱེ་བ་ལས་བླངས་མ་ནུས་ན་མར་མར་ལྟུང་པས་བསྐལ་པ་མང་པོར་བདེ་
འགྲོའི་མིང་ཙམ་ཡང་མི་ཐོབ་པའི་ངན་འགྲོ་ཁོ་ནའི་སྐྱེ་བ་བླངས་ནས་སྡུག་བསྔལ་
བར་འགྱུར་ཏེ། རང་གི་དལ་འབྱོར་ཐོབ་པའི་ཚེ་ཡང་འཕགས་མ་ནུས་པའི་ཕྱིར་དང་།
འདྲེན་པ་པོ་ཡང་གཞན་མེད་པའི་ཕྱིར་རོ། །དེ་བས་ན་དུས་གཏན་གྱི་བདེ་སྡུག་ད་རེས་
ཁོ་ན་ལ་རག་ལུས་པ་ལྟར་ཡིན་པས་ནུས་པ་ཅི་ཡོད་ཀྱི་སེམས་རྩལ་བསྐྱེད་ལ་འབད་
པར་བྱའོ།།
གཉིས་པ་མ་བསྒྲུབ་ན་སངས་མི་རྒྱ་བ་ནི། རིན་ཆེན་རྡོ་ནི་དེ་ཡི་རང་བཞིན་ཏེ། །
བཞུ་བཏུལ་མ་བྱས་བར་དུ་དེ་མི་སྣང་། །འགྲོ་བ་ཀུན་ལ་སངས་རྒྱས་རྒྱུ་ཡོད་ཀྱང་། །དེ་
ཉིད་མ་བསྒྲུབ་བར་དུ་སངས་མི་རྒྱུ། །ཞེས་པ། དཔེར་ན་རིན་པོ་ཆེ་དངུལ་རྡོ་ལ་སོགས་
པ་ནི་དངུལ་ལ་སོགས་པ་དེའི་རང་བཞིན་ཡིན་ཀྱང་། བཞུ་བཏུལ་མ་བྱས་ཀྱི་བར་དུ་
དངུལ་སོགས་དེར་མི་སྣང་བ་བཞིན་དུ། འགྲོ་བ་ཀུན་ལ་སངས་རྒྱས་ཀྱི་གཞི་བདེར་
གཤེགས་སྙིང་པོའི་མིང་ཅན་མཚན་མེད་སྤྲོས་བྲལ་དེ་བཞིན་ཉིད་ཀྱི་ཁྱབ་པར་ཡོད་
ཀྱང་། དེ་ཉིད་སྒྲིབ་པ་སྦྱོང་ཞིང་ཚོགས་བསགས་པའི་ལམ་གྱིས་མ་སྒྲུབ་བར་དུ་སངས་
མི་རྒྱས་པས་འབད་ནས་བསྒྲུབ་པར་བྱའོ།།



283
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
གསུམ་པ་ནི། འོ་ན་ཐབས་གང་གིས་བསྒྲུབ་ཞེ་ན། འདི་ལ་གསུམ་སྟེ། སྒྲུབ་
ཐབས་སྤྱི་དང་། བྱེ་བྲག་སེམས་སྦྱངས་པ་གཙོ་ཆེ་བ་དང་། བསྲུང་སྡོམ་མོ། །དང་པོ་
ནི། བླ་མ་སངས་རྒྱས་སྐྱབས་གསོལ་རྗེས་འབྲང་ལ། །རྒྱུ་འབྲས་ལས་ལ་ཡིད་ཆེས་ཐག་
ཆོད་པས། །སྡིག་པ་སྤངས་ཞིང་གཉེན་པོ་བསྟེན་པ་དང་། །མཚན་བཅས་མཚན་མེད་
དགེ་བའི་ཚོགས་ལ་འབད། །ཅེས་པ། གང་ཞིག་རང་གིས་རང་ཉིད་བསླུ་བར་མི་འདོད་
ཅིང་གཅེས་པར་འཛིན་པ་དག་གིས་རང་གཞན་གྱི་རྒུད་པ་ཐམས་ཅད་སེལ་ཞིང་
བདེ་ལེགས་ཐམས་ཅད་འབྱུང་བའི་གནས་རྫོགས་པའི་སངས་རྒྱས་ཉིད་བསྒྲུབ་པར་
བྱ་དགོས་པས། དེའི་སྒྲུབ་ཐབས་ཀྱང་གོང་དུ་བསྟན་པའི་ལམ་གྱི་གོ་རིམ་བཞིན་དུ་
ཚད་ལྡན་གྱི་བླ་མ་ལ་གུས་པས་བསྟེན་ནས་སངས་རྒྱས་སོགས་སྐྱབས་གནས་རྣམས་
ལ་སྐྱབས་སུ་འགྲོ་ཞིང་རྗེས་སུ་འབྲང་སྟེ་དེའི་བསྟན་པ་ལ་འཇུག་པར་བྱའོ། །སངས་
རྒྱས་ཀྱི་བསྟན་པ་དེ་ཡང་འབྲས་བུ་བདེ་སྡུག་ཏུ་སྣང་བ་འདི་རྒྱུ་ལས་བཟང་ངན་སྤྱད་
པ་ལས་འབྱུང་བ་ཁས་ལེན་པ་ཁོ་ནས་ཕྱེས་བ་ཡིན་པས་ན། ལས་རྒྱུ་འབྲས་ལ་ཡིད་
ཆེས་ཐག་ཆོད་ཀྱི་བློས་ངན་འགྲོ་ལ་སོགས་པའི་སྡུག་བསྔལ་གྱི་རྒྱུ་སྡིག་པ་མཐའ་དག་
སྤང་ཞིང་། འཁོར་བར་འཆིང་བྱེད་བདག་འཛིན་ལ་སོགས་པའི་ཉོན་མོངས་པ་རྣམས་
ཀྱི་གཉེན་པོ་བསྟེན་པར་ཀུན་རྫོབ་བྱང་ཆུབ་ཏུ་སེམས་བསྐྱེད་པ་གཞིར་བྱས་པའི་
སྦྱིན་ཚུལ་བཟོད་བརྩོན་སོགས་མཚན་བཅས་ཀྱི་དགེ་བ་དང་། དོན་དམ་བྱང་ཆུབ་ཀྱི་
སེམས་བོན་ཐམས་ཅད་བདག་མེད་སྤྲོས་བྲལ་དུ་རྟོགས་པའི་ཤེས་རབ་དང་དེ་ལ་ཡང་
ཡང་གོམས་པ་བསྐྱེད་པའི་བསམ་གཏན་སོགས་མཚན་མེད་ཀྱི་དགེ་བ་སྟེ། ཚོགས་
རྣམ་པ་གཉིས་བསགས་པ་ལ་འབད་པར་བྱའོ།།
པ་མ
ས་སམའབ



284
སྒོ་བཞི་མཛོད་ལྔའི་ཡང་བཅུད།
གཉིས་པ་ནི། རང་སེམས་གཞན་དུ་གཡེང་བའི་ལུས་ངག་གིས། །ལས་ཀྱི་
འབྲས་བུ་འབྱིན་པ་ཤིན་ཏུ་དཀའ། །སྐྱོན་དང་ཡོན་ཏན་ཀུན་འབྱུང་སྟོབས་ཆེ་བས། །
གཙོ་ཆེ་རང་སེམས་སྦྱོངས་ལ་ནན་ཏན་བྱ། །ཞེས་པ། རང་གི་སེམས་མནོ་བསམ་
གཞན་དུ་གཡེང་ནས་བསམ་པ་དེ་དང་མི་གཅིག་པ་སྦྱོར་བ་ཡིད་མ་གཏད་པའི་ལུས་
ངག་གི་ལས་ཅི་ལྟ་བུ་བྱས་ཀྱང་དེའི་འབྲས་བུ་འབྱིན་པ་ཤིན་ཏུ་དཀའ་བར་བཤད་དེ།
བཟླས་བརྗོད་དང་ནི་དཀའ་ཐུབ་སོགས། །ཡུན་རིང་དུས་སུ་སྤྱད་བྱས་ཀྱང་། །སེམས་
གཞན་ཡེངས་པའི་བྱ་བ་ནི། །དེ་ཉིད་རིག་པ་དོན་མེད་གསུངས། །ཞེས་སོ། །དེ་བས་
ན་སྐྱོན་ལས་སྡུག་བསྔལ་དང་ཡོན་ཏན་ལས་བདེ་བ་ཀུན་འབྱུང་བའི་རྒྱུ་ལ་སྟོབས་
ཆེ་བ་ནི་རང་གི་སེམས་ཡིན་པས་གཙོ་ཆེ་བར་སེམས་རང་གིས་དབང་དུ་འགྱུར་
བའི་ཐབས་སྦྱངས་པ་ལ་ནན་ཏན་བྱེད་པ་གལ་ཆེ་སྟེ། སེམས་བསྲུང་བརྟུལ་ཤུགས་མ་
གཏོགས་པ། །བརྟུལ་ཤུགས་མང་པོས་ཅི་ཞིག་བྱ། །ཞེས་གསུངས་པ་ལྟར་རོ།།
གསུམ་པ་ནི། ཐེག་པ་གོང་འོག་སྡོམ་པ་གང་བླངས་དང་། །དམ་ཚིག་སྲོག་གི་
ཕྱིར་ཡང་གཏོང་མི་བྱ། །གལ་ཏེ་ཉམས་ན་མིག་གི་རྡུལ་བཞིན་དུ། །མྱུར་དུ་བཤགས་
ཤིང་སླར་ཡང་གསོ་བར་བྱ། །ཞེས་པ། ཐེག་པ་འོག་མ་ཉན་ཐོས་དང་། ཐུན་མོང་སོ་
ཐར་སྡོམ་པ་དང་། ཐུན་མོང་མ་ཡིན་པ་གོང་མ་ཐེག་ཆེན་བྱང་སེམས་ཀྱི་སྡོམ་པ་གང་
བླངས་པ་དང་། ཐེག་ཆེན་ནང་ནས་ཀྱང་ཁྱད་པར་གསང་སྔགས་ཀྱི་དམ་ཚིག་མནོས་
པ་གང་ཡིན་པ་དེ་སྲོག་གིས་ཕྱིར་ཡང་གཏང་བར་མི་བྱ་སྟེ། སྲོག་འདོར་བ་ནི་ལན་
གཅིག་ཙམ་གྱི་སྡུག་བསྔལ་ཆུང་ངུ་ཡིན་ལ་སྡོམ་པ་བཏང་བས་བསྐལ་པ་མང་པོར་
ངན་འགྲོའི་སྡུག་བསྔལ་ཉམས་སུ་མྱོང་བའི་ཕྱིར་རོ། །གལ་ཏེ་བདག་མེད་པ་དང་ཉོན་



285
སུམ་བརྒྱ་པའི་འགྲེལ་ཏི་ཀུ་གསལ་བའི་སྒྲོན་མེ།
མོངས་པ་མང་བ་སོགས་ཀྱིས་ཉམས་ན་མིག་ལ་རྡུལ་སོང་བ་མྱུར་དུ་ཕྱི་བ་ལྟར། སྡོམ་
པ་གསུམ་པོ་སོ་སོ་ནས་སྦྱང་བའམ་ལྟུང་བ་བཤགས་ཚུལ་ལྟར་བྱ་ཞིང་སླར་ཡང་གསོ་
བར་བྱའོ། །
་ བཞི་པ་བྱང་ཆུབ་རང་ལ་རག་ལས་པར་བསྟན་པ་ནི། འཁོར་འདས་གར་འགྲོ་
རིག་པ་རང་དབང་ཆེ། །གཞན་གྱི་གྲོགས་ལ་མི་ལྟོས་བྱང་ཆུབ་ལམ། །གལ་ཏེ་ལྟོས་ན་
སྟོན་པའི་ཐུགས་རྗེ་ཡི། །ཁམས་གསུམ་སྟོང་པར་སྔོན་ནས་དྲངས་ཟིན་ཡང་། །ཞེས་
པ། ཁམས་བརྒྱད་ལས། བླ་མེད་བྱང་ཆུབ་བསྒྲུབ་པ་དང་། །འཁོར་བའི་གནས་སུ་
ལྟུང་བ་ཡང་། །རིག་པའི་རྒྱལ་པོ་རང་དབང་ཆེ། །ཞེས་པ། ཐར་པ་བྱང་ཆུབ་ཐོབ་པའི་
ཐབས་རང་གིས་མ་བསྒྲུབ་ན་གཞན་གྱིས་གྲོགས་བྱས་པ་ལ་མི་ལྟོས་ཏེ། གལ་ཏེ་རང་
གིས་བསྒྲུབ་མི་དགོས་པར་འདྲེན་པ་པོ་གཞན་ཁོ་ན་ལ་ལྟོས་ན་སྟོན་པའི་ཐུགས་རྗེའི་
ཁམས་གསུམ་གྱི་སེམས་ཅན་ཐམས་ཅད་སྟོང་པ་ཙམ་དུ་དྲངས་ཟིན་ཏེ། སེམས་ཅན་
ལ་བརྩེ་བ་ཆེན་པོའི་ཐུགས་མངའ་བས་སྡུག་བསྔལ་གྱི་གནས་ལ་སྐད་ཅིག་ཀྱང་མི་
འཇོག་པའི་ཕྱིར་རོ།།
ལྔ་པ་དུས་དོན་ཡོད་པར་འདའ་ཞིང་བརྟག་པ་ནི། འཁོར་བའི་གནས་འདིར་ཇི་
སྙེད་ལུས་བླངས་ཀྱང་། །རང་གཞན་དོན་མེད་སྟོང་ལོག་ཁོ་ན་བྱས། །ད་ནི་ཉིན་མཚན་
དོན་ཡོད་འདའ་བར་བྱ། །སྐབས་སུ་རང་གིས་རང་ལ་ཅི་བྱེད་ལྟ། །ཞེས་པ། འཁོར་བའི་
གནས་འདིར་སྔར་ལྷ་དང་མིའི་ལུས་ཐོབ་པའང་གྲངས་ལས་འདས་པ་ཇི་སྙེད་ཅིག་
བླངས་ཀྱང་རང་གཞན་གང་ལ་ཕན་གདགས་མ་ནུས་པ་དོན་མེད་སྟོང་ལོག་བྱས་པར་
མ་ཟད། འཇིག་རྟེན་གྱི་བྱ་བ་ལ་གཡེང་ནས་འཁོར་བའི་སྡུག་བསྔལ་གྱི་རྒྱུ་འབའ་



286
སྒོ་བཞི་མཛོད་ལྔའི་ཡང་བཅུད།
ཞིག་བསྒྲུབ། ད་ནི་དམུས་ཤེས་པར་བྱས་ལ་ཉིན་མཚན་གང་ལ་ཡང་དོན་ཡོད་པའི་
དགེ་བ་ཁོ་ནས་དུས་འདའ་བར་བྱེད་དགོས་པས་སྐབས་སྐབས་སུ་རང་གིས་རང་ལ་
དགེ་སྡིག་ཅི་བྱེད་ཡང་ཡང་བལྟས་ལ་དལ་འབྱོར་གྱི་ལུས་ལན་ཅིག་ཐོབ་པ་འདི་སྐད་
ཅིག་ཀྱང་དལ་བར་འཕང་སྙམ་དུ་བསམ་ལ་དོན་བསྒྲུབ་པ་ལ་འབད་པར་བྱའོ།།
དྲུག་པ་དུས་ཀྱི་དགེ་བ་མི་འཆད་ཅིང་སྲོག་བཟུང་བ་ནི། ཁུ་བྱུག་ལྷོ་བྱང་དུས་
ཚོད་བསྙེགས་པ་བཞིན། །ཉིན་མཚན་དུས་སུ་དགེ་སྦྱོར་འཆག་མི་བྱ། །ཞེས་པ། དཔེར་
ན་ཁུ་བྱུག་ལྷོ་མོན་དུ་གབ་པ་བྱང་དུ་ལྷགས་པའི་དབྱར་དགུན་གྱི་དུས་ཚོད་མ་ནོར་
བར་བསྙེགས་པ་བཞིན་དུ། རང་གིས་ཀྱང་ཉིན་མོར་ཐོ་རངས་དང་། སྔ་དྲོ་དང་ཉིན་
གུང་། ཕྱི་འཕྲེད་དང་ཉི་ནུབ་དང་། དེ་བཞིན་དུ་མཚན་མོ་ཡང་ཆ་བགོས་པས་དུས་
དང་བསྟུན་པའི་དགེ་སྦྱོར་གང་བྱེད་ཀྱང་ངོ་བོ་གྲངས་ངེས་པ་ཅན་དུ་བྱས་ལ་བསྐྱངས་
ཏེ། ཞག་གཅིག་གི་དགེ་སྦྱོར་མ་འཚོལ་བ་དེ་ལྟ་བུ་རྣམ་པ་ཐམས་ཅད་དུ་བསྐྱང་ན་
དལ་འབྱོར་ཐོབ་པ་དོན་ཡོད་དུ་འགྱུར་རོ། །དེ་ལས་གཞན་དུ་གྲངས་དང་ངོ་བོ་མ་ངེས་
པར་འཆོར་བར་རང་གི་ནམ་དྲན་བྱས་ན་དགེ་བ་གནད་དུ་འགྲོ་དཀའ་བས་ཚེ་ཧྲིལ་
པོར་དོན་མེད་དུ་འགྱུར་རོ། །དལ་འབྱོར་ལུས་འདི་ཐར་པའི་སྒྲས་པ་ཡིན། །ཟས་གོས་
སྤྱོད་ལམ་དྲན་པས་ཞིབ་ཏུ་བཟུང་། །ཞེས་པ། དལ་འབྱོར་གྱི་ལུས་འདི་ཡང་འཁོར་
བའི་ཆུ་བོ་ལས་བརྒལ་ནས་མྱང་འདས་སུ་འགྲོ་བའི་གྲུའམ། འོག་ཁང་ལྟ་བུའི་འཁོར་
བའི་གནས་ནས་སྟེང་ཁང་ཐར་པ་འགྲོ་བའི་སྐྲས་དང་འདྲ་སྟེ་ལུས་འདི་ལ་བརྟེན་ནས་
བསྒྲུབ་དགོས་པས། ལུས་སྲོག་བསྲུང་བའི་དོན་དུའང་ཟས་གོས་སྤྱོད་ལམ་གང་ལའང་
དྲན་པས་ཞིབ་ཏུ་བརྟག་ལ་གནོད་པར་འགྱུར་བའི་ཟས་གོས་སོགས་སྤང་བར་བྱས་ལ་



287
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ཡུན་རིང་བདེ་བར་གནས་ནས་དགེ་བ་ལ་བཀོལ་བའི་ཐབས་བྱའོ།།
གཉིས་པ་གཞན་དོན་བསྒྲུབ་པ་ནི། སེམས་ཅན་རྣམས་ལ་སྙིང་རྗེ་ཕན་སེམས་
བསྐྱེད། །གཞན་དོན་སེམས་བསྐྱེད་སྨོན་ལམ་རྩེ་གཅིག་བཏབས། །ལྟ་སྤྱོད་ཟུང་འབྲེལ་
ཐབས་དང་ཤེས་རབ་འཛོམ། །ཕ་རོལ་ཕྱིན་སོགས་གཞན་གྱིས་དོན་ལ་སྤྱོད། །ཅེས་པ།
བསམ་པ་སེམས་ཅན་རྣམས་ལ་ཕན་པའི་འདུ་ཤེས་ཀྱི་སྡུག་བསྔལ་མནར་ཚུལ་བསམ་
ལ་སྙིང་རྗེ་ཕན་སེམས་བསྐྱེད་པས་ཀུན་ནས་བསླང་བའི་སྒོ་ནས་གཞན་དོན་དུ་བྱང་
ཆུབ་ཀྱི་སེམས་བསྐྱེད་ལ་གཞན་དོན་འགྲུབ་པར་སྨོན་ལམ་རྩེ་གཅིག་ཏུ་གདབ་པར་
བྱའོ། །སྦྱོར་བ་ལྟ་བ་རྟག་ཆད་ཀྱི་མཐའ་བསལ་བའི་བདེན་གཉིས་ཀྱི་གནས་ཚུལ་
ལེགས་པར་རྟོགས་ཤིང་སྤྱོད་པ་སྤྱིར་ཁ་ན་མ་ཐོ་བ་ཅུང་ཟད་ཙམ་ལ་ཡང་འཛེམ་པ་
དང་ཁྱད་པར་གང་ལ་ཡང་དམ་བཅས་པའི་ཚུལ་ཁྲིམས་ལ་ཉེས་པ་ཅུང་ཟད་ཀྱིས་མ་
གོས་པ་ལ་འབད་པས་རང་རྒྱུད་ཞི་དུལ་འཛོམ་པར་བྱ་སྟེ། ལྟ་སྤྱོད་དེ་གཉིས་ཟུང་དུ་
འབྲེལ་བའི་ཐབས་ཤེས་འཛོམ་པའི་སྒོ་ནས་སྦྱིན་པ་ལ་སོགས་ཕ་རོལ་དུ་ཕྱིན་པ་དྲུག་
གམ་བཅུ་དང་བསྡུ་དངོས་བཞི་སོགས་ཀྱིས་གཞན་དོན་དུ་སྤྱོད་པར་བྱའོ།།
གསུམ་པ་དཀའ་བ་སྤྱད་ན་བསོད་ནམས་ཆེ་བ་ནི། ཞིང་ཁམས་གཞན་དང་མི་
མཇེད་འཇིག་རྟེན་དང་། །བཟང་ངན་དུས་ལ་བསོད་ནམས་ཉོན་མོངས་པ། །ཁྱད་པར་
ཆེ་བས་འདིར་ནི་དགེ་སྤྱོད་ན། །གཞན་པས་ཆེས་ལྷག་གཡུལ་ཟློག་དཔའ་བོ་བཞིན། །
ཞེས་པ། ཞི་བ་འོ་མ་རྒྱ་འབྱམས་ལ་སོགས་པའི་ཞིང་ཁམས་གཞན་དུ་བསོད་ནམས་
དང་ཉོན་མོངས་པ་གང་བྱས་པ་བས་མི་མཇེད་ཀྱི་འཇིག་རྟེན་འདིར་བྱས་པའི་ཁྱད་
ཆེ་བ་དང་། དུས་ཀྱང་སྔོན་བསྐལ་པ་བཟང་པོ་ཚེ་ལོ་བརྒྱད་ཁྲི་སོགས་ནས་མར་མར་
རབ་



288
སྒོ་བཞི་མཛོད་ལྔའི་ཡང་བཅུད།
བྲི་བ་ན་དགེ་སྡིག་གི་སྟོབས་ཁྱད་པར་ཆེ་བས་ན། འཇིག་རྟེན་འདི་དང་སྙིགས་དུས་
འདིར་དགེ་བ་སྤྱད་ན་ཞིང་གཞན་དང་དུས་གཞན་དུ་དགེ་བ་སྤྱད་པ་བས་ཆེས་ལྷག་
པ་སྟེ། འགྱུར་ཆེ་བས་དུས་འདིར་ཚུལ་ཁྲིམས་སོགས་དགེ་བ་སྤྱོད་པ་ནི་གཡུལ་ཟློག་
པའི་དཔའ་བོ་སྟོབས་ལྡན་དང་འདྲ་སྟེ་འགལ་རྐྱེན་གྱི་རུ་འཛིང་བའི་དགྲས་མི་ཚུགས་
པའི་སྐྱེས་བུ་རབ་ཡིན་པས་སེམས་རྩལ་བསྐྱེད་ལ་འབད་པར་བྱའོ།།
གསུམ་པ་ཉེས་སྐྱོན་སྤངས་པ་ལ་ལྔ་ལས། དང་པོ་སྒོར་ཞུགས་ལྡོག་པའི་ཉེས་
སྐྱོན་ཤེས་པར་བྱ་བ་ནི། གནམ་བྱ་རྒྱ་ལས་ཐར་པའི་ཚུལ་བཞིན་དུ། །འཁོར་བའི་
འདམ་ལས་ཐར་བ་སླར་མི་ཞུགས། །དགེ་སྤྱོད་མ་ཡིན་ཅི་བྱས་སྡུག་བསྔལ་གྱི། །རྒྱུ་
འགྱུར་རྩྭ་ཡི་མེ་བཞིན་ཤེས་པར་བྱ། །ཞེས་པ། དཔེར་ན་གནམ་བྱ་རྒྱུ་ལ་ཚུད་པ་ལས་
ཐར་ནས་སླར་རྒྱ་ལ་འཇིགས་སྐྲག་དང་བཅས་པས་རིང་དུ་བྲོས་པ་ལས་མི་འཇུག་
པའི་ཚུལ་དེ་བཞིན་དུ་འཁོར་བའི་འདམ་རྫབ་དང་འདྲ་བའི་ཁྱིམ་ནས་ཁྱིམ་མེད་པར་
རབ་ཏུ་བྱུང་སྟེ་དགེ་བའི་སྒོར་ཞུགས་པ་ན། སླར་ཡང་ཁྱིམ་ཐབ་ཏུ་མི་འཇུག་སྟེ། གང་
གིས་ཕྱིར་ན་དགེ་སྤྱོད་མ་ཡིན་པའི་གཞན་འཇིག་རྟེན་འཁོར་བའི་ལས་སྤྱོད་ཅི་དང་
ཅི་བྱས་ཐམས་ཅད་སྡུག་བསྔལ་གྱི་རྒྱུ་ཁོ་ནར་འགྱུར་ཏེ། རྩ་ཕུང་མེས་འབར་བ་མྱུར་
རབ་ཇེ་ཆེར་མཆེད་པ་ལྟར་ཤེས་པར་བྱའོ།།
གཉིས་པ་སྐྱོན་དེ་སྤངས་པར་བྱ་བ་ནི། སྐྱོན་དང་འགྱོད་དང་ཞུམ་པའི་སེམས་
བྱུང་ན། །བླ་མ་བསམ་གཏན་ཡོན་ཏན་དད་གུས་ཤིང་། །སེམས་ཀྱི་གཟེངས་བསྟོད་
སྤྲོ་བའི་མདངས་ཕྱུང་ལ། །མི་རྟག་སྡུག་བསྔལ་འཁོར་བའི་ཉེས་སྐྱོན་བསམ། །ཞེས་
པ། རང་ཉིད་དང་པོ་དགེ་སྡིག་སྤང་བླངས་གོ་ཡུལ་ཙམ་ལས་མེད་པས་སླ་སླ་འདྲ་སྟེ།
b
ཆ



289
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དངོས་སུ་ཉམས་ལེན་ལ་བབ་པའི་ཚེ་སྡིག་པའི་སེམས་དང་ཉོན་མོངས་དག་ཡིད་ལ་
རྒྱུ་བ་ཙམ་ཡང་སྤང་དགོས་པ་དང་། ཚུལ་ཁྲིམས་བསྲུང་བ་ན་ཉེས་བྱས་ཅུང་ཟད་ཀྱིས་
ཀྱང་མ་གོས་པར་བསྲུང་དགོས་པས། སྔར་ཉོན་མོངས་ཀྱི་དབང་དུ་གྱུར་པའི་སེམས་
ཀྱི་ལུས་ངག་གི་སྤྱོད་པ་རང་ཁར་ཤོར་བའི་བག་ཆགས་ཀྱིས་སྒོ་གསུམ་དགེ་བ་ལ་
བཀོལ་དཀའ་བས། ཉམས་ལེན་ལ་ཡིད་སུན་ནས་སྐྱོ་བ་སྐྱེའོ། །ཡང་དད་པ་མི་བརྟེན་
པ་ཁ་ཅིག་གཞན་ལ་བྱས་པའམ་དགེ་བའི་ཡོན་ཏན་ཐོས་སམ། ལྷ་ཆོས་སྒྲུབ་པ་རྣམས་
ཀྱི་བདེ་སྐྱིད་ཀྱི་ཕྱོགས་ལ་དམིགས་ནས་བྲོད་པའི་དད་པ་ལ་བརྟེན་ནས། ཟས་ནོར་
གཏོང་པ་དང་རབ་ཏུ་བྱུང་པ་སོགས་དགེ་སྒོར་ཞུགས་པའི་ཚེ། དགེ་བའི་ཕན་ཡོན་
དང་འབྲས་བུ་མངོན་དུ་སྨིན་པ་ཡང་མ་མཐོང་། རང་གིས་རེ་བ་ཅི་ལྟ་བ་བཞིན་ཡང་
མ་གྲུབ་པའི་ཚེ་ན་འགྱོད་པའང་སྐྱེ་སྲིད་དོ། །ཡང་ལམ་གྱི་ཆ་ཤས་ཡོངས་རྫོགས་ལ་
གོ་བ་མ་སྐྱེས་པའི་བློ་ཆུང་དག་གིས་ཞུམ་པ་མི་སྐྱེ་ཡང་། ལམ་ཡོངས་རྫོགས་ཀྱི་གོ་བ་
ཐན་ཐུན་སྐྱེས་པའི་ཚེ། སངས་རྒྱས་བསྒྲུབ་པ་དུས་ཡུན་རིང་བ་བསྐལ་པ་གྲངས་མེད་
གསུམ་སོགས་སུ་སྒོ་གསུམ་ཉིན་མཚན་ཀུན་ཏུ་མི་ངལ་བའི་བརྩོན་འགྲུས་ཀྱི་ཚོགས་
མཐའ་ཡས་པ་བསགས་དགོས་པ་དང་། མགོ་རྐང་ལག་ཀྱང་གཏོང་དགོས་པ་སོགས་
བསམ་པའི་ཚེ་བདག་གིས་དེ་ལྟ་བུ་བསྒྲུབ་མི་ནུས་སྙམ་ནས་ཞུམ་པའི་སེམས་འབྱུང་
ངོ་། །དེ་ལ་ལམ་གྱིས་ཡིད་སུན་པའི་སྐྱོ་བ་དང་ཞུམ་པས་སངས་རྒྱས་བསྒྲུབ་མི་ནུས་
སྙམ་པ་བྱུང་ན་སེམས་བསྐྱེད་ཀྱང་དངོས་སུ་གཏོང་བས་ཤིན་ཏུ་མི་རུང་ཞིང་། སྤྱིར་སྐྱོ་
འགྱོད་ཞུམ་གསུམ་འདི་དགེ་སྦྱོར་གང་གིས་བར་ཆོད་ཆེ་ཤོས་ཡིན་པས་སྤང་དགོས་
ལ། སྤངས་ཚུལ་ལ་སྐྱོ་བའི་གཉེན་པོ་ནི། འདི་ལྟར་ཐོག་མ་མེད་པ་ནས་ད་ལྟའི་བར་



290
སྒོ་བཞི་མཛོད་ལྔའི་ཡང་བཅུད།
དུ་གསད་པ་དང་སྲེག་པ་དང་བཀྲེས་ཤིང་སྐོམ་པ་སོགས་རིགས་དྲུག་གི་སྡུག་བསྔལ་
དཔག་མེད་རེས་མོས་སུ་སྦྱོངས་ནས་རང་གཞན་གྱི་དོན་གང་ཡང་མ་གྲུབ། ད་དུང་
ཡང་ཐར་ལམ་སྒྲུབ་པ་ན་བརྩོན་འགྲུས་འདོར་ན་སྔར་བས་ཀྱང་ཆེས་རིང་ཞིང་མཐའ་
མེད་པའི་སྡུག་བསྔལ་ཁོ་ན་མྱོང་བར་འགྱུར་ན་དེ་ལ་སྐྱོ་སུན་མི་སྐྱེ་བར་འབྲས་བུ་
ཅུང་ཟད་ཀྱང་མི་བསླུ་བའི་ལམ་གྱི་དཀའ་སྤྱོད་འདི་ཙམ་གྱིས་ཡིད་སུན་པ་ནི་རིགས་
པ་མ་ཡིན་ནོ་སྙམ་པ་དང་། གཞན་ཡང་འདི་ཕྱི་གང་གི་དོན་མི་འགྲུབ་པར་མ་ཟད།
སྡུག་བསྔལ་ངེས་པར་བསྐྱེད་པའི་ངོ་བོ་རང་གི་སྲོག་འདོར་བ་དང་རྨས་པའི་སྡུག་
བསྔལ་ཡང་ཁྱད་དུ་བསད་ནས་གཡུལ་ངོར་མཚོན་ཁར་མཆོང་པ་དང་། ཕྱི་རོལ་པ་ཁ་
ཅིག་དབང་ཕྱུག་ཡབ་ཡུམ་མཆོད་པའི་དོན་དུ་རང་ལུས་སྦྱིན་སྲེག་དང་མེ་ལྔ་བསྟེན་
པ་དང་རྩེ་གསུམ་དུ་མཆོང་བ་སོགས་ཀྱང་བྱེད་ན་དེའི་ཆ་ཤས་ཙམ་གྱིས་དཀའ་སྤྱད་
ཀྱི་རང་བཞིན་གྱི་དོན་ཕུན་སུམ་ཚོགས་པ་ཐར་པ་དང་ཐམས་ཅད་མཁྱེན་པ་འགྲུབ་
པར་ཉམས་སུ་ལེན་པ་ལ་སྐྱོ་བ་ཤིན་ཏུ་མི་རིགས་སོ་སྙམ་པ་དང་། སྔར་སངས་རྒྱས་
ཀྱིས་ལོ་གསུམ་དང་དྲུག་སོགས་སུ་དཀའ་བ་སྤྱད་ཚུལ་བསྟན་པས་དྲེགས་པའི་བདུད་
ཀྱང་ཐུལ་བ་ལྟར་དང་། སྔ་རབས་བླ་མ་རྣམས་ཀྱིས་དཀའ་སྤྱད་མཛད་པའི་རྣམ་ཐར་
སོགས་ཀྱང་བསམ་ལ་སྐྱོ་བ་དགག་པ་དང་བསམ་གཏན་གྱི་ཏིང་འཛིན་བསྒོམ་ན་
འཕྲལ་དུ་ལུས་སེམས་བདེ་བར་བྱེད་པ་དང་། མཐར་མངོན་ཤེས་དང་རྫུ་འཕྲུལ་ལ་
སོགས་པ་ཡོན་ཏན་མངོན་དུ་གྲུབ་པ་ལ་བསམ་ནས་ཀྱང་དད་པ་དང་གུས་པར་བྱས་ལ་
སྐྱོ་བ་དགག་པར་བྱའོ། །ཞུམ་པའི་སེམས་དགག་པ་ནི། བདག་གིས་སངས་རྒྱས་སྒྲུབ་པ་
ཅིའི་ཕྱིར་མི་ནུས་ཏེ། མདོ་ལས། བདག་ཀྱང་དང་པོ་གང་ཟག་རིམ་པར་བརྒྱུད། །ཅེས་



སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
291
གསུངས་པ་ལྟར་སྔར་དུས་གསུམ་གྱི་སངས་རྒྱས་རྣམ་དང་། རིང་བས་དམན་པའི་གང་
ཟག་གི་ལམ་སྒྲུབ་པས་རིམ་བཞིན་དུ་ལམ་གྱི་རྟོགས་པ་མཐོང་བས་སངས་རྒྱས་པ་
ཡིན་གྱི། དང་པོ་ནས་ལམ་སྒྲུབ་མ་དགོས་པར་སངས་རྒྱས་ཟིན་པ་ཞིག་ཡོད་པ་མ་ཡིན་
ནོ། །གཞན་ཡང་མདོ་སྡེ་ལས། གང་དག་སེང་གེ་དང་སྟག་དང་སྤྱང་ཁུ་དང་ཁྲུ་དང་
ཞེས་སོགས་ནས་སྦྲང་བུ་ཤ་སྦྲང་དུ་གྱུར་པ་དེ་དག་གིས་ཀྱང་མངོན་པར་རྫོགས་པར་
སངས་རྒྱས་པར་འགྱུར་ན་བདག་མིར་གྱུར་བཞིན་དུ་ཅིའི་ཕྱིར་བྱང་ཆུབ་ཐོབ་པའི་
བརྩོན་འགྲུས་ཉམས་པར་བྱེད། ཅེས་གསུངས་པ་ལྟར་ཤིན་ཏུ་སྡིག་ཅན་གྱི་ཁྲ་སྤྱང་དང་
ཤིན་ཏུ་དམན་པའི་ཤ་སྦྲང་གིས་ཀྱང་སངས་རྒྱས་ཐོབ་པར་འགྱུར་གསུངས་ན། བདག་
གིས་ནི་མིར་སྐྱེས་ནས་སྤང་བླང་གི་གནས་ངོ་ཤེས་ཤིང་བླང་དོར་འབྱེད་པའི་མཐུ་ཡོད་
པས་ན་ལམ་ལ་བརྩོན་པ་མ་བཏང་ན་ཅིའི་ཕྱིར་སངས་རྒྱས་མི་ཐོབ་སྙམས་དུ་བསམ་
ལ་སེམས་ཀྱིས་གཟེངས་བསྟོད་པར་བྱའོ། །རྐང་ལག་ལ་སོགས་པ་གཏོང་བའི་དཀའ་
སྤྱད་ཀྱང་། གཏོང་མི་ཕོད་པའི་ལས་དང་པོ་བས་བྱེད་པ་མ་ཡིན་གྱི་རང་ལུས་ཆགས་
པ་དང་བྲལ་ཞིང་ལུས་ཏེ་གཏོང་བ་ལ་སྤྲོ་བའི་སྙིང་རྗེ་དང་བཟོད་པའི་སྟོབས་རྒྱས་པའི་
ཚེ་དེ་དག་གཏོང་བ་ལ་དཀའ་བ་མེད་དེ། གང་ཚེ་རང་གི་ལུས་ལ་ནི། །ཚོད་སོགས་ལྟ་
བུའི་བློ་སྐྱེས་པས། །དེ་ཚེ་ཤ་སོགས་གཏོང་བ་ན། །དེ་ལ་དཀའ་བ་ཅི་ཞིག་ཡོད། །ཅེས་
པ་ལྟར་རོ། །དུས་ཡུན་རིང་པས་ཀྱང་ཞུམ་པར་མི་བྱ་སྟེ། སྡུག་བསྔལ་གྱིས་ཉེན་ན་དུས་
ཐུང་ངུ་ལ་ཡང་མི་བཟོད་ཀྱང་སྡུག་བསྔལ་མེད་པའི་བདེ་བ་ཁོ་ན་ལ་ནི་ཡུན་རིང་
ཡང་མི་གནོད་དེ། སྡུག་བསྔལ་བ་ལ་དུས་ཐུང་ཡང་། །བཟོད་དཀའ་ཡུན་རིང་སྨོས་
ཅི་དགོས། །སྡུག་བསྔལ་མེད་ཅིང་བདེ་བ་ལ། །མཐའ་ཡས་དུས་ཀྱང་ཅི་ཞིག་གནོད། །



292
སྒོ་བཞི་མཛོད་ལྔའི་ཡང་བཅུད།
ཅེས་གསུངས་པ་ལྟར་རོ། །དེ་ཡང་རང་ཉིད་ཀྱིས་སྡིག་པ་མ་བྱས་ན་དེའི་འབྲས་བུ་
སྡུག་བསྔལ་མི་འབྱུང་ལ། དགེ་བ་བྱས་པས་ནི་བདེ་བ་ནས་བདེ་བར་འགྲོ་བ་ཡིན་ནོ། །
ཉམས་སུ་སྤྲོ་བའི་གདངས་ཕྱུང་སྟེ། །སྡིག་པ་སྤངས་ཕྱིར་སྡུག་བསྔལ་མེད། །དེ་བས་
ལུས་སེམས་བདེ་བ་ནས། །གཞན་དོན་འཁོར་བ་གནས་ཀྱང་ནི། །སྙིང་རྗེ་ཅན་དག་
ཅི་སྟེ་སྐྱོ། །ཞེས་གསུངས་པ་ལྟར་ཞུམ་པ་དགག་པར་བྱའོ། །འགྱོད་པའི་སེམས་བསལ་
བ་ནི། བདག་གིས་ཐོག་མ་མེད་ནས་ད་ལྟའི་བར་དུ། ལུས་དང་ལོངས་སྤྱོད་དཔག་ཏུ་
མེད་ཅིང་རང་གཞན་གྱི་དོན་གང་ལ་ཡང་མི་ཕན་པར་དབང་མེད་དུ་ཆུད་ཟོས་ལ་
ཤོར། འདིར་ཡང་ཅི་ལྟ་བུའི་ལུས་ལོངས་སྤྱོད་ཡོད་ཀྱང་མི་རྟག་འབྲལ་ངེས་ཀྱི་རང་
བཞིན་ཡིན་པས། རང་དབང་ཡོད་དུས་རང་ལ་ཕན་པར་འགྱུར་བའི་དགེ་ཕྱོགས་སུ་
བཀོལ་ཞིང་ལོངས་སྤྱོད་པ་ནི་འགྱོད་པའི་གནས་མ་ཡིན་ནོ་སྙམ་པ་དང་། འཇིག་རྟེན་
འདིའི་དོན་བསྒྲུབ་པ་རྣམས་སྡུག་བསྔལ་གྱིས་སྡུག་བསྔལ་བསྒྲུབ་པ་ཡིན་པས་དེ་ལ་མི་
འགྱོད་ན་འདི་ཕྱིའི་དགེ་བ་བསྒྲུབ་པ་ལ་ནི་འགྱོད་པ་མེད་དོ། །གཞན་ཡང་། བསགས་
དང་བསྲུང་དང་བརླག་པར་གདུང་བ་ཡི། །ནོར་ནི་ཕུང་བཀྲོལ་མཐའ་ཡས་ཤེས་པར་
བྱ། །ཞེས་པ། ཉེས་དམིགས་བསམ་ལ་ལོངས་སྤྱོད་གཏོང་བའི་འགྱོད་པ་བསལ་ལ། བྱ་
བ་གང་གི་དོན་པོ་མཆོག །དམ་པའི་སྤྱོད་པ་བདུད་རྩི་ཞུགས། །ཞེས་གསུངས་པ་ལ་
བསམ་ན་རང་ཉིད་དགེ་སྒོར་ཞུགས་པ་ལ་མི་འགྱོད་པར་ཡི་རང་སྐྱེ་བའོ།།
གསུམ་པ་ང་རྒྱལ་དང་ཆགས་ཞེན་སྤངས་བར་གདམས་པ་ནི། ཡོན་ཏན་སྐྱེད་
ཤིང་རྩ་ནས་གཅོད་བྱེད་པ། །ང་རྒྱལ་ཆེ་དྲེགས་རློམ་སེམས་རབ་ཏུ་སྤངས། །གང་ལ་
ཆགས་མེད་མི་འཁོར་ལྟུང་མི་སྲིད། །འཇིག་རྟེན་མངོན་ཞེན་ཐམས་ཅད་རབ་ཏུ་
པ་ལ་



293
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
སྤངས། །ཞེས་པ། གོང་དུ་བསྟན་ཟིན་པའི་ང་རྒྱལ་དང་། རྒྱུད་མ་དུལ་བའི་ཆེ་དྲེགས་
དང་། རང་གི་ཡོན་ཏན་སོགས་ཀྱི་མགུ་བའི་རློམས་སེམས་རྣམས་ནི་སྤང་བར་བྱ་
དགོས་ཏེ། རང་གི་ཡོན་ཏན་སྔར་ཡོད་རྩ་ནས་གཅོད་ཅིང་གསར་དུ་སྐྱེ་བའི་གེགས་
བྱེད་པའི་ཕྱིར། དམ་པའི་ཞལ་ནས། ང་རྒྱལ་གྱི་སྒང་བུ་ལ་ཡོན་ཏན་གྱི་ཆུ་མི་རྡོལ།
ཞེས་པས། དཔེར་ན་དབྱར་གྱི་རྩྭ་སྔོན་དེ་གཤོང་བུ་དམའ་ས་ན་སྐྱེས་ས་ཡི་སྒང་གང་
མཐོ་ལ་མི་སྐྱེ་བ་ལྟར། མཐོ་འདོད་ཀྱི་ང་རྒྱལ་ཅན་ལ་ཡོན་ཏན་མི་སྐྱེ་གསུངས་པ་
ལྟར་རོ། །ཡང་འཇིག་རྟེན་འདིའི་གཉེན་འབྲེལ་ལ་སོགས་པའི་གྲོགས་དང་ཟས་ནོར་
སོགས་ལ་ཆགས་པའི་མངོན་ཞེན་དེ་ཡང་སྤངས་བར་བྱ་སྟེ། ཆགས་ཞེན་ཆེ་བ་དེས་
མཐོ་རིས་དང་ཐར་པའི་གེགས་བྱེད་ཅིང་གང་ལའང་ཆགས་པ་མེད་པ་ནི། མི་འཁོར་
ཞིང་ངན་སོང་དུ་ལྟུང་བ་མི་སྲིད་པའི་ཕྱིར་ཏེ། སེམས་ཆགས་པ་མེད་ན་འཁོར་བ་མེད། །
འཁོར་བ་མེད་ན་ལྟུང་བ་མེད། །མ་ཆགས་པ་ནི་བོན་གྱི་མཆོག །ཅེས་སོ།།
བཞི་པ་འཇིག་རྟེན་གྱི་བསོད་ནམས་བདུད་དུ་བལྟ་ཞིང་ལེ་ལོ་སྤངས་བར་
གདམས་པ་ནི། རྙེད་དང་བཀུར་བསྟི་ཁེ་དྲེགས་གཡོག་འཁོར་རྣམས། །བསྒྲུབ་པའི་
བར་ཆོད་བདུད་ཀྱི་ལས་སུ་བལྟ། །ཞེས་པ། ཟས་ནོར་གྱི་འབུལ་བ་ལ་སོགས་རྙེད་པ་
དང་གདན་བསྟོད་པ་སོགས་བཀུར་བསྟི་དང་། བསྟོད་ར་ཆེ་འདོད་སོགས་པའི་ཁེ་
དྲེགས་དང་སློབ་མ་དང་ཡོན་བདག་ལ་སོགས་ཀྱི་འཁོར་གཡོག་འདོད་པ་རྣམས་ནི་
ལམ་བསྒྲུབ་པའི་བར་ཆོད་ཡིན་པས་བདུད་ཀྱི་ལས་སུ་བལྟ་ལ་དེ་དག་དོན་དུ་མི་
གཉེར་བར་སྤངས་པར་བྱའོ། །བསྒྲུབ་ལ་བཏང་སྙོམས་ཤེས་པ་ལྡིང་འགྱུར་ན། །དེ་
སྤངས་རང་ལ་བརྔན་བགྲང་རྟུལ་ཤུགས་བྱ། །ཞེས་པ། དགེ་བ་མྱུར་དུ་བསྒྲུབ་མི་ནུས་



294
སྒོ་བཞི་མཛོད་ལྔའི་ཡང་བཅུད།
པའི་བཏང་སྙོམས་ཏེ་གཡེང་བ་སྙོམས་ལས་བྱེད་པ་དང་། གཉིད་རྨུག་གི་དབང་དུ་
གྱུར་པ་དང་། དོན་གྱི་མགོ་བྱེད་མི་ནུས་པའི་ཤེས་པ་ལྡིང་པར་གྱུར་ན། དེ་དག་སྤངས་
པར་བྱ་ལ་བྲམ་ཟེ་སྨྲ་མཁན་ནམ་འབན་དགེ་བཤེས་ལྟར་རང་ལ་བརྔན་བགྲང་ཞིང་
རྟུལ་ཤུགས་ཏེ་བརྩོན་པའི་ཞེ་བཅད་བྱའོ།།
ལྔ་པ་ཉེས་སྐྱོན་གཞན་རྣམས་སྤངས་བར་བྱ་བ་ནི། རང་སྐྱོན་བརྟག་ཅིང་
བཙལ་བརྗོད་ཡོན་ཏན་སྦ། །ཞེས་པ། རང་གི་སྐྱོན་གཡོ་སྒྱུ་སོགས་ཁ་ན་མ་ཐོ་བའི་
བསམ་སྦྱོར་རྣམས་ནི་གང་ཡོད་པ་བརྟག་ཅིང་བཙལ་ལ་གཞན་ལ་བརྗོད་ཅིང་རང་
ཉིད་བཅོས་པར་བྱའོ། །ཡོན་ཏན་གང་ཡོད་ང་རྒྱལ་དང་དྲེགས་པས་གཞན་ལ་ངོམ་
པ་མི་བྱ་བ་སྦ་བའི་ཚུལ་དུ་བྱའོ། །མི་བདེ་སྡུག་བསྔལ་སྔོན་ཀྱི་ལས་སུ་བལྟ། །ཞེས་
པ། གཞན་དག་གིས་མནར་བ་ལ་སོགས་པའི་མི་བདེ་བ་དང་། ན་ཚ་སོགས་ཀྱི་སྡུག་
བསྔལ་དག་ནི་སྔོན་ནས་རང་གིས་སྡིག་པའི་ལས་བྱས་པའི་འབྲས་བུ་ཡིན་པར་བལྟ་
ལ་གཞན་ལེ་ལན་བསྐུལ་ཞིང་བཤགས་སྡོམ་ལ་འབད་པར་བྱའོ། །བསྟོད་ན་ང་རྒྱལ་
སྨད་ན་ཁོང་ཁྲོ་སྤངས། ཞེས། གཞན་དག་གིས་རང་ལ་བསྟོད་ར་བྱས་ན་ང་རྒྱལ་དང་
།
སྨད་པ་བྱས་ན་ཁོང་ཁྲོ་སྐྱེས་པ་སོགས་ཀྱང་སྤངས་ལ། བསྟོད་སོགས་བདག་ནི་གཡེང་
བར་བྱེད། །ཅེས་གསུངས་པ་ལྟར་གྱི་ཉེས་དམིགས་དང་། དེ་ནི་བདག་གི་སྐྱོན་འཆོས་
ཡིན། ཞེས་གསུངས་པ་ལྟར་གྱི་ཕན་གདགས་ཚུལ་བསམ་པར་བྱའོ། །བྱས་པ་དྲིན་དུ་
བཟོ་བྱ་བརྗེད་མི་བྱ། །ཞེས་པ། རང་ལ་ཡིད་བཙུགས་པ་དང་ཕན་གདགས་པར་བྱེད་
པའི་དྲིན་ཅན་དུ་གཟོ་བར་བྱ་བ་དང་བརྗེད་པར་མི་བྱའོ། །རྟག་ཏུ་ངག་སྡོམ་སྨྲ་མང་
ཉེས་པའི་གཞི། །ཞེས་པ། གཞན་གྱི་སྐྱོན་བརྗོད་ལ་རྐྱེན་པ་སོགས་དང་། བབ་ཆོལ་
སམ་



295
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
གཏམ་པ་སོགས་མི་བྱེད་པར་རྟག་ཏུ་ངག་བསྡམ་པར་བྱ་སྟེ། སྨྲ་བ་མང་ན་ཉེས་པའི་
གཞི་ཡིན་པའི་ཕྱིར་རོ། །དམན་པའི་ཆ་བཟུང་སྡིག་པའི་གྲོགས་པོ་སྤངས། །ཞེས་པ།
ཡིད་གཞུང་ངག་འཇམ་བྲན་གྱི་ཐ་མ་བཞིན། །ཞེས་པ་ལྟར་རང་ཉིད་དམན་ཆ་བཟུང་
ཞིང་གང་ན་འགྲོགས་ན་དགེ་ལེགས་ཀྱི་ཡོན་ཏན་སྔར་ཡོད་ཉམས་ཤིང་གསར་དུ་
བསྐྱེད་མི་ནུས་པ་དང་། སྡིག་པ་དང་ཉོན་མོངས་པ་སྔར་ཡོད་འཕེལ་བ་དང་། གསར་
དུ་བསྐྱེད་པའི་སྡིག་པའི་གྲོགས་སྤངས་བར་བྱའོ། །གང་ལ་ཞུགས་པ་མཐར་དབྱུང་
ཀུན་མི་འགྲུབ། །ཅེས་པ་ནི། ལས་གང་ལ་ཞུགས་པའི་སྔོན་དུ་ཕན་གནོད་གང་འགྱུར་
དང་བསྒྲུབ་ནུས་མིན་བརྟག་ལ་ནུས་ཤིང་ཕན་འགྱུར་གྱི་ལས་ལ་ཞུགས་པ་མཐར་
དབྱུང་བར་བྱ་ཡི། གཅིག་མ་ཐོན་པར་ལས་སྣ་མང་པོ་བཤམས་ན་ཀུན་མི་འགྲུབ་པའི་
རྐྱེན་དུ་འགྱུར་རོ། །ལམ་ལ་གང་གནོད་བདུད་ཡིན་སྤངས་པར་བྱ། །ཞེས་པ། མདོར་ན་
རང་གི་ཚུལ་ཁྲིམས་དང་ཏིང་འཛིན་སོགས་ཀྱི་ལམ་ལ་གནོད་པ་དེ་བདུད་དང་འདྲ་
བས་སྤངས་ཞིང་བཤོལ་བར་བྱའོ།།
གཉིས་པ་གཞན་སེམས་བསྲུང་བ་ལ་གཉིས་ལས། འབྲེལ་བ་བསྐྱང་པ་ནི། སྔོན་
གྱི་ལས་དང་སྨོན་ལམ་འབྲེལ་བ་ཡི། །གནས་གཅིག་རིགས་མཐུན་གྱུར་པའི་སེམས་
ཅན་ལ། །བརྩེ་གདུང་སེམས་ཀྱིས་ཕན་སྡོང་ཅི་འགྲུབ་བྱ། །ཞེས་པ། མདོ་ལས། གནས་
མཐུན་པ་ཐམས་ཅད་ནི་སྨོན་ལམ་གྱིས་འབྲེལ་པ་ཡིན་ནོ། །རིགས་མཐུན་པ་ཐམས་
ཅད་ནི་ལས་ཀྱིས་འབྲེལ་བ་ཡིན་ནོ། །ཞེས་གསུངས་པ་ལྟར་གནས་གཅིག་ཏུ་སྐྱེ་བ་
དང་། རིགས་མཐུན་པའི་སེམས་ཅན་ཐམས་ཅད་ནི་སྔོན་གྱི་སྨོན་ལམ་དང་ལས་ཀྱི་
འབྲེལ་བ་ཡིན་པས། བརྩེ་གདུང་སེམས་ཀྱིས་ཕན་སྡོང་ཅི་འགྲུབ་སྒྲུབ་པར་བྱའོ། །



296
སྒོ་བཞི་མཛོད་ལྔའི་ཡང་བཅུད།
མཐུན་འཇུག་ཐབས་ལ་མཁས་པའི་སྤྱོད་པ་ཡིས། །གཞན་དགའ་རང་ལ་ཞེན་པ་
མེད་པར་བྱ། །ཞེས་པ། གཞན་དག་གི་ཁམས་དང་མོས་པ་བརྟག་པར་བྱས་ཏེ་བློ་ལ་
གང་འཕྲོད་དང་བསྟུན་པའི་མཐུན་མཇུག་ཐབས་ལ་མཁས་པའི་སྤྱོད་པས། གཞན་
དགའ་བར་བྱས་ཤིང་གཞན་དག་རང་ཉིད་ལ་དགའ་བ་དེ་ལ་ཆགས་ཞེན་མེད་པར་
བྱའོ། །ཀུན་དང་མཐུན་ཞིང་གང་དང་མ་འདྲེས་པར། །འགྲོགས་ན་སྐྱོ་ངས་འབྲལ་ན་
བརྩེ་གདུང་སྤངས། །ཞེས་པ། སེམས་ཅན་གང་དང་ཡང་མི་འགལ་ཞིང་མཐུན་པའི་
སྤྱོད་པས་གནས་ཞིང་འཇིག་རྟེན་ཐ་མལ་བའི་བསམ་སྦྱོར་གང་དང་མ་འདྲེས་པ་
ཞིག་བྱ་དགོས་སོ། །སྔོན་ཆད་ཀུན་ལ་མ་མཐོང་བཞིན། །བཤེས་མེད་འཁོན་པའང་
མེད་པར་བྱ། །ཞེས་གསུངས་པ་ལྟར་རོ། །ཡང་ལྷན་ཅིག་འགྲོགས་པའི་གྲོགས་སོགས་
ལའང་འགྲོགས་པའི་ཚེ་སྐྱོ་བས་འབྲལ་བར་འདོད་ལ། འབྲལ་བའི་ཚེ་གདུང་སེམས་
ཀྱིས་འཕྲད་པ་དང་འགྲོགས་པར་འདོད་པ་སོགས་བློ་གཅིག་ཏུ་མི་བརྟན་པ་སྤང་བར་
བྱའོ། །གཞན་སྣང་གང་ལ་རང་སེམས་འཆོར་མི་བྱ། །ཞེས་པ། གཞན་བདག་སྣང་བ་
ཚོང་ཁེ་སོ་ནམས་སོགས་བྱ་བ་དང་། འདོད་པའི་ཁྱད་པར་དང་། རིགས་མཐོ་བ་དང་།
གཟུགས་མཛེས་པ། ལོངས་སྤྱོད་ཆེ་བ་སོགས་གང་ལ་ཡང་སྨོན་པའི་ཡུལ་དུ་བྱས་ཏེ་
རང་སེམས་དེ་ཡི་དབང་དུ་འཆོར་བར་མི་བྱའོ། །ཞི་དུལ་གསང་པོར་སྨྲ་ཞིང་སྙན་
པ་བརྗོད། །གཞན་གྱི་གནད་ལ་ཕོག་ཚིག་ཤིན་ཏུ་སྤངས། །ཞེས་པ། རྟག་ཏུ་རང་གི་
རྒྱུད་ཞི་དུལ་དང་ལྡན་པར་བྱས་ལ་དོན་དང་མཐུན་པའི་གཏམ་གསང་པོར་སྨྲ་ཞིང་
ཚིག་འཇམ་པོས་སྙན་པར་བརྗོད་པར་བྱ། དེ་ལས་ལྡོག་པའི་གཞན་གྱི་གནད་ལ་ཕོག་་
པའི་ཚིག་རྩུབ་མོ་དང་འཁྲོ་བ་ལྟ་བུའི་ངག་མི་སྙན་པ་སྟེ་ཡིད་དུ་མི་འོང་བའི་གཏམ་



297
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
ངན་པ་རྣམས་ཤིན་ཏུ་སྤངས་པར་བྱའོ། །འཐབ་རྩོད་མི་བྱ་བཟོད་དང་ལྡན་པར་བྱ། །
ཞེས་པ། རང་གི་མི་འདོད་པ་ཅུང་ཟད་ཙམ་གཞན་དག་གིས་བྱས་ན་ཡང་འཐབ་རྩོད་
ལ་དགའ་བར་མི་བྱ་བར་གནོད་པར་བྱེད་པ་བསྲན་ཐུབ་པའི་བཟོད་པ་དང་ལྡན་
པར་བྱའོ། །ཁྲོ་གཉེར་ངོ་ཟུམ་མི་བྱ་འཛུམ་བཞིན་བསྟན། །ཞེས་པ། དྲེགས་པའི་རྣམ་
འགྱུར་ཁྲོ་གཉེར་བསྡུས་པའི་ངོ་ཟུམ་པར་མི་བྱ་བར་གཞན་ལ་དགའ་བས་འཛུམ་པའི་
བཞིན་བསྟན་པར་བྱའོ། །དངོས་དགའ་གསར་འགྲོགས་གཞན་ལ་བརྙས་མི་བྱ། །ཁྱད་
གསོད་མི་བྱ་རྒྱུན་དུ་རྟག་པར་བསྟན། །ཞེས་པ། རང་གིས་གཞན་བསྟོད་པའི་འོས་སུ་
མ་བབས་པ་ལ་ཡང་ཧ་ཅང་ངོ་བསྟོད་བྱེད་པ་དང་། གཞན་གྱིས་རང་ལ་བསྟོད་པར་
དགའ་བ་དང་། གསར་འགྲོགས་ཏེ་ཨ་གསར་ཆེ་བ། གཞན་དམན་པ་ལ་བརྙས་པ་
དང་། ཁྱད་དུ་གསོད་པ་ངར་བཅོག་པ་སོགས་མི་བྱ་བར་རྒྱུན་དུ་རང་གི་སེམས་པ་
དང་སྤྱོད་པ་མི་བརྟན་པར་འགྱུར་ཆེ་བ་རྣམས་སྤངས་ལ་རྟག་པར་བརྟན་པར་ཞིག་
བྱའོ། །འཇིག་རྟེན་སྤྱི་གཞུང་ལུགས་ལས་མི་ལྡོག་ཅིང་། །གང་གིས་ཚུལ་སྤྱོད་བརྟག་ལ་
མཐུན་འཇུག་བྱ། །ཞེས་པ། ཡུལ་ལུགས་རྒྱལ་པོས་མི་བཅོས་ཟེར་བ་ལྟར་འཇིག་རྟེན་
དག་གིས་མི་ཆོས་སམ། སྔར་སྤྱི་གཞུང་དུ་གྲགས་པའི་སྤྱོད་པའི་ལུགས་སྲོལ་ལས་མི་
ཟློག་ཅིང་། གང་གིས་ཚེ་ཡང་བསམ་པའི་ཚུལ་དང་སྤྱོད་པ་བརྟག་ལ་སྡིག་པའི་ལས་
ཀྱིས་མི་གོས་པའི་མཐུན་འཇུག་གི་སྤྱོད་པ་དང་བསྟུན་པར་བྱའོ།།
གཉིས་པ་འབྲེལ་བ་གཅོད་དགོས་ཚུལ་ཡང་། སེམས་ཅན་འདོད་པ་མི་མཐུན་
ཇི་སྙེད་པ། །ཚིམ་པར་སྤྲུལ་པའི་སྐུས་ཀྱང་མི་ནུས་ན། །བདག་གིས་ཅི་སྨོས་དེ་བས་
འཇིག་རྟེན་གྱིས། །སེམས་ཟིན་ངོ་སྲུང་སྤངས་ན་དེ་ཉིད་འགྲུབ། །ཅེས་པ། སྤྱིར་སེམས་



298
སྒོ་བཞི་མཛོད་ལྔའི་ཡང་བཅུད།
ཅན་རྣམས་ཀྱི་ཁམས་དང་མོས་པ་མི་འདྲ་བའི་བྱེ་བྲག་གི་འདོད་པ་མི་མཐུན་པ་ཇི་
སྙེད་པ་གཅིག་འདུག་པས་དེ་དག་ཕྱོགས་མེད་དུ་ཚིམ་པ་ནི། སྔོན་སངས་རྒྱས་སྤྲུལ་
པའི་སྐུས་ཀྱང་མ་མཛད་དེ། བདུད་ཀྱི་སྟོན་པ་ལ་ཡང་ལོག་པར་བལྟ། །ཞེས་པའི་
དོན། གཤེན་རབ་ནམ་མཁའི་ལྷ་ཡིན་ན། །འཁོར་བའི་ས་ལ་ཅི་སྟེ་འོང་། །མི་འབྱེད་
མཉམ་པའི་སེམས་ཡོད་ན། །བདུད་དང་འཐབ་ཟླ་ཅི་ལ་བྱེད། །སྙིང་རྗེ་བྱམས་པའི་
སེམས་ལྡན་ན། །ཚ་བོ་ཚ་མོ་ཅི་ལ་གསོད། །ཅེས་དང་། སྐྱོན་ཅན་དེ་ཡིས་ཁྲིད་དེ་སོང་།
ཞེས་བཤད་པ་ལྟར། བདག་ནི་དངོས་སུ་རང་དོན་སྣ་གཅིག་ཀྱང་བསྒྲུབ་པར་མི་ནུས་
ན་སེམས་ཅན་མི་མཐུན་པ་དག་གཅིག་གི་འདོད་པ་བསྒྲུབ་ན་གཅིག་ཤོས་མི་མགུ་
བར་འགྱུར་བས་བཤད་པ་དེ་རྣམས་ཐམས་ཅད་དགའ་བར་བྱེད་ག་ལ་ནུས། དེ་བས་ན་
རྒྱལ་པོ་ལ་སོགས་འཇིག་རྟེན་པ་ངོ་ཆེ་བ་རྣམས་ཀྱི་ངོ་བསྲུང་བྱེད་པ་ནི་རང་གི་དགེ་
བུ་ལ་གནོད་ན་སྤངས་པར་བྱས་ནས། དེས་ནས་རང་གཞན་གྱི་དོན་དུ་འགྱུར་བའི་
དགེ་བ་བསྒྲུབ་པར་བྱའོ།།
བཞི་པ་བསྟན་པ་མ་དར་བའི་སྐྱོན་ནི། བྱང་ཆུབ་ཀྱི་ལམ་དུ་བསྒྱུར་བ་ལ་གཉིས་
ལས། དང་པོ་སྒྲོ་བསྐུར་ལམ་དུ་བྱ་བ་ནི། །ཐ་མའི་དུས་འདིར་སེམས་ཅན་ཕྲག་དོག་ཆེ། །
བསྟན་པ་འཕེལ་འགྲིབ་དབང་གིས་ཁ་མ་ཟིན། །སྒྲོ་བསྐུར་འདེབས་པ་ངན་ལན་མི་
བརྗོད་པར། །སྙིང་རྗེ་བཟོད་པ་བསྒོམ་བྱ་བྱང་ཆུབ་ལམ། །ཞེས་པ། ལྔ་བརྒྱའི་ཐ་མ་ལ་
ཉེ་བའི་སྙིགས་མའི་དུས་འདིར་སེམས་ཅན་ཕྲག་དོག་ལ་སོགས་པའི་ཉོན་མོངས་ཆེ་
བ་དང་། སངས་རྒྱས་ཀྱི་བསྟན་པ་འཕེལ་འགྲིབ་ཆེ་བའི་དུས་རང་གི་ལས་མ་དག་པ་
དང་ལོག་པར་ཕྱོགས་པའི་བདུད་རིགས་ཀྱིས་བསླུ་བའི་རྐྱེན་འཛོམ་པའི་དབང་གིས།
=ཆེenསབ་ལྟ་བའི



299
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དུས་གསུམ་བདེ་བར་གཤེགས་པ་ཐམས་ཅད་ཀྱིས་བགྲོད་པ་གཅིག་པའི་གཞུང་ལམ་
བཟང་པོ་བསྟན་པ་འདི་ལ་སྒྲོ་འདོགས་དང་བསྐུར་པ་འདེབས་པ་མང་དུ་འབྱུང་ལ།
དེའི་ཚེ་ངན་ལན་མི་བརྗོད་པར་དེ་དག་ལ་སྙིང་རྗེ་དང་བཟོད་པ་བསྒོམ་པར་བྱས་ན་
རང་གི་བྱང་ཆུབ་ཀྱི་ལམ་བསྐྱེད་པའི་གྲོགས་སུ་འགྱུར་རོ།།
གཉིས་པ་གཡེང་བ་མེད་པར་ལམ་དུ་བྱ་བ་ནི། ད་ལྟའི་དུས་འདིར་ཡོངས་སུ་
མི་འདུལ་ཏེ། །སྐལ་ལྡན་འགའ་ཞིག་འདུ་འཛིས་མི་གཡེང་བར། །གཞན་དབང་མི་
འགྱུར་འཇིག་རྟེན་འདི་མཐོང་གིས། །སྐྱོན་ཡིན་བྱང་ཆུབ་བསྒྲུབ་ལ་ཡོན་ཏན་ནོ། །
ཞེས་པ། ད་ལྟར་སྙིགས་མའི་དུས་འདིར་ལས་ངན་མི་དགེ་བའི་དབང་གིས་ཡང་དག་
པའི་ལམ་ལ་མི་མོས་པར་མ་ཟད་ལོག་པར་ཕྱོགས་པ་མང་བས་ཡོངས་སུ་མི་འདུལ་
ཏེ། གྲུབ་མཐའ་མ་ནོར་བ་དང་ཕུན་སུམ་ཚོགས་པའི་ལམ་ལ་འཇུག་པའི་སྐལ་པ་
དང་ལྡན་པ་ནི་ཤིན་ཏུ་ཉུང་ཞིང་། དེ་ལྟ་བུ་སྟོན་པའི་བཤེས་གཉེན་ལའང་མ་རུང་
པར་བཤོལ་བར་བྱེད་དེ། ཇི་སྐད་དུ། དགེ་བ་ཅན་ནི་བསྐྱེད་ཀྱང་སྟོན་པའི་སྤྱན་སྔར་
འདུ། སྡིག་པ་ཅན་ནི་མི་འོང་ཤིན་རུ་འབྲོས། ཅེས་དང་། སྔོན་དགེ་མ་བསགས་བློ་
ཡིས་བསླད་པ་གང་། །དམ་པ་མཐོང་ཚེ་མ་རུང་ཡིད་རབ་འཁྲུག །རང་དང་རྗེས་མཐུན་
དག་གི་ཕྱོགས་ལ་མོས། །ལམ་ལོག་སྟོན་དང་ལོག་པར་ཕྱོགས་པ་ལ། །དྭངས་བས་བལྟ་
ཞིང་སེམས་འཕང་མཐོ་བར་བྱེད། །ཅེས་གསུངས་པ་ལྟར་ཡིན་ནོ། །དེ་ནས་ལམ་བཟང་
བསྟན་པའི་གཞུང་ལུགས་འདི་ལྟ་བུ་ལ་མོས་པ་སྐྱེས་པ་དཀའ་བས་སྐལ་པ་དང་ལྡན་
པ་འགའ་རེ་ཙམ་ཞུགས་པ་ཡིན་ཏེ། དེ་དག་ཚོགས་འདུ་མང་པོ་འདུ་འཛིའི་བྲེལ་བས་
གཡེང་བ་མེད་ཅིང་ལས་ཚན་ལ་སོགས་པ་ཕྱོགས་རིས་ཀྱི་སྡེ་འཁྲུག་དང་། བཀུར་



300
སྒོ་བཞི་མཛོད་ལྔའི་ཡང་བཅུད།
བསྟི་དང་ཁེ་དྲག་ལ་སོགས་པའི་གཞན་དབང་དུ་མི་འགྱུར་རོ། །འོན་ཀྱང་རང་ཕྱོགས་
ལ་མོས་པ་ཉུང་ཞིང་གྲགས་པ་དང་རྙེད་བཀུར་ཆུང་བ་དེ་ལ་འཇིག་རྟེན་འདི་མཐོང་
སྟེ། ཚེ་འདི་ཁོ་ན་དོན་དུ་གཉེར་བ་དག་གིས་ནི་སྐྱོན་དུ་མཐོང་བ་ཡིན་ཀྱང་བྱང་ཆུབ་
ཀྱི་ལམ་བསྒྲུབ་པ་དག་གིས་ནི་ཡོན་ཏན་དུ་འགྱུར་རོ།།
་ ལྔ་པ་ལ་གཉིས་ལས། མི་མོས་པས་མི་སྤངས་པ་ནི། བདག་ནི་ཤེས་རབ་དྲི་མེད་
ཐོབ་མིན་པས། །འདི་ལ་ཉེས་པའི་སྐྱོན་མེད་མ་ཡིན་ཀྱང་། །འགྲོ་ལ་ཕན་གདགས་
བསམ་པས་འདི་བྱས་ཕྱིར། །མོས་པ་མེད་དུ་སྲིད་ཀྱང་སྤང་མི་བྱ། །ཞེས་པ།་ཡར་
འབྲོག་པ་མེ་སྟོན་ཤེས་རབ་འོད་ཟེར་བདག་ནི་ས་དྲུག་པ་ལ་གནས་པའི་བྱང་ཆུབ་
སེམས་དཔའ་ལྟ་བུའི་ཤེས་རབ་དྲི་མ་མེད་པ་ཐོབ་པ་མ་ཡིན་པས། གཞུང་འདི་བྱས་པ་
ལ་ཡང་ཉེས་སྐྱོན་གྱིས་གོས་པ་གཏན་ནས་མེད་པ་མ་ཡིན་ཏེ། འོན་ཀྱང་སྙན་གྲགས་
དང་མཁས་འདོད་མ་ཡིན་པར་སངས་རྒྱས་ཀྱི་བསྟན་པ་དང་འགྲོ་བ་རྣམས་ལ་ཕན་
གདགས་པའི་སེམས་བསྐྱེད་ཀྱིས་བྱས་པ་ཡིན་པའི་ཕྱིར། ཕྲག་དོག་གིས་གདུང་བའི་
གང་ཟག་དམུ་རྒོད་ལྟ་བུ་དག་གིས་མོས་པ་མེད་སྲིད་ཀྱང་། ཕྱོགས་ཞེན་གྱིས་མ་བསླད་
པའི་གང་ཟག་བློ་གཟུ་བོར་གནས་པ་དག་གིས་ནི་སྤང་པར་མི་བྱ་སྟེ། ལོག་པའི་བསམ་
པ་དང་བྲལ་ཞིང་སེམས་བསྐྱེད་དང་ལྡན་པའི་སྒོ་ནས་བརྩམས་པའི་ཕྱིར་རོ། །དེ་ཡང་
བདག་གི་ཤེས་རབ་དྲི་མེད་མ་ཐོབ་པས། ཞེས་སོགས་གསུངས་པའང་ཁེངས་པ་བསྐྱུང་
ནས་དུལ་བར་གནས་པ་དམ་པའི་རང་གཞིས་མངོན་པ་ཡིན་གྱིས། དོན་དངོས་གནས་
སུ་རྗེ་འདི་ཉིད་བསྒྲགས་པ་གླིང་གྲགས་ལས་ཡིད་ཀྱི་ཁྱེའུ་ཆུང་གི་སྤྲུལ་པར་ལུང་
བསྟན་པ་དང་། པད་འབྱུང་གི་མ་འོངས་ལུང་བསྟན་ལས། འཕགས་པ་ཀླུ་གྲུབ་ཀྱི་སྐྱེ་



301
སུམ་བརྒྱ་པའི་འགྲེལ་ཏི་ག་གསལ་བའི་སྒྲོན་མེ།
བ་དངོས་ཡིན་པར་གསུངས་པས་ཡིད་ཆེས་ཀྱི་གནས་ཁོ་ནའོ།།
གཉིས་པ་མོས་པས་གཅེས་པར་དགོས་པ་ནི། རྗེས་འབྲང་གང་ཟག་འདི་ལ་
མོས་རྣམས་ཀྱིས། །རབ་འབྲིང་སྣོད་ཀྱི་རིམ་པ་གང་ལྕོགས་ལ། ཡིད་བཞིན་ནོར་ལྟར་
དོན་དང་ལྡན་བྱས་ཤིང་། །རིན་ཆེན་གཏེར་བས་འདི་བླང་མིག་ལྟར་བཙའ། །ཞེས་
པ། རང་གི་རྗེས་སུ་འབྲང་བའི་ཕྱི་རབས་ཀྱི་གང་ཟག་རྣམས་ཀྱིས་གཞུང་འདི་ལ་
མོས་པའི་སྒོ་ནས། དབང་པོ་རབ་འབྲིང་ཐ་མའི་སྣོད་ཀྱི་རིམ་པ་གང་ལྕོགས་དང་
བསྟུན་ནས་གོང་དུ་བསྟན་པ་ལྟར་ལམ་ཚུལ་བཞིན་དུ་བསྒྲུབ་ན། ཡིད་བཞིན་ནོར་
བུ་ལྟར་རང་གི་གང་འདོད་པའི་དོན་མྱུར་དུ་འགྲུབ་པ་དང་ལྡན་པ་ཤེས་པར་བྱ་ཞིང་།
དགེ་ལེགས་ཟད་མི་ཤེས་པ་འབྱུང་བས་ན་རིན་པོ་ཆེ་གཏེར་ལས་ཀྱང་འདི་བླང་བར་
རིགས་སོ། །དེ་བས་ན་རང་གིས་གང་དུ་འགྲོ་བར་འདོད་པའི་ལམ་ལ་མིག་གིས་བལྟས་
ནས་འགྲོ་ཆོག་པའི་དབང་པོ་ཡོད་ཅིང་། མིག་མེད་ན་དེ་ལྟར་མི་འགྱུར་བས་མིག་ལ་
གཅེས་སྤྲས་བྱེད་པ་ལྟར། གཞུང་འདི་ཡང་རྣམ་མཁྱེན་ལ་སོགས་པར་བགྲོད་པའི་ལམ་
སྟོན་པའི་མིག་དང་འདྲ་བས་གཅེས་ཤིང་བཙའ་བར་བྱའོ།།
དྲུག་པ་འབྲས་བུ་ཐེ་ཚོམ་མེད་པར་གདམས་པ་ནི། གང་ཞིག་སྐྱེས་བུས་དེ་ལྟར་
གཞུང་བསྒྲུབ་ན། །སྒྲིབ་པ་གཉིས་བྱང་ཚོགས་གཉིས་རིམ་རྫོགས་ཏེ། །འབྲས་བུ་སྐུ་
གཉིས་ཐོབ་ནས་འགྲོ་བ་ཡི། །དོན་རྣམས་མཐའ་རུ་ཕྱིན་པར་ངེས་པའོ། །ཞེས་པ། གང་
ཞིག་གཞུང་འདིའི་དངོས་བསྟན་ནི། སྐྱེས་བུ་ཡང་རབ་ཐེག་ཆེན་གྱི་སྣོད་ལྡན་དག་
གི་ལམ་དངོས་དང་། དེའི་ཆ་རྐྱེན་དུ་འགྱུར་བ་བསྟན་ནའང་། གང་ཟག་གི་བློ་སྟོབས་
ཀྱི་ཁྱད་པར་གྱིས་ཐ་འབྲིང་གི་ལམ་དུའང་འགྱུར་སྲིད་དེ། འདི་ལས་བཤད་པ་ལྟར་



302
སྒོ་བཞི་མཛོད་ལྔའི་ཡང་བཅུད།
གྱི་གཞུང་མ་ནོར་བར་བསྒྲུབ་ན། གནས་སྐབས་མངོན་མཐོ་དང་ཐེག་དམན་གྱི་དགྲ་
བཅོམ་ཅིང་མཐར་ཐུག་ཉོན་མོངས་པ་དང་ཤེས་བྱའི་སྒྲིབ་པ་གཉིས་བྱང་ནས་བསོད་
ནམས་དང་ཡེ་ཤེས་ཀྱི་ཚོགས་གཉིས་རིམ་གྱིས་རྫོགས་ནས། བདག་དོན་ལྷུན་གྱིས་
གྲུབ་པ་དོན་དམ་པའི་སངས་རྒྱས་བོན་སྐུ་དང་། གཞན་དོན་མཐར་ཕྱིན་པ་ཀུན་རྫོབ་
ཀྱི་སངས་རྒྱས་གཟུགས་སྐུ་ཐོབ་ན་ཇི་སྲིད་འཁོར་བ་མ་སྟོང་གི་བར་དུ་འཕྲིན་ལས་
བཞི་དང་མཛད་པ་བཅུ་གཉིས་སོགས་ཀྱིས་འགྲོ་བ་མཐའ་དག་གི་དོན་མཐར་ཕྱིན་
པར་གདོན་མི་ཟའོ།།
སྤྱི་དོན་གསུམ་པ་གཞུང་རྫོགས་པའི་བྱ་བ་ལ་གཉིས། ཉེས་སྐྱོན་བཤགས་པ་
དང་། དགེ་བ་བསྔོ་བའོ། །དང་པོ་ལ་ལྔ་ལས། དང་པོ་རྩོམ་པ་པོས་ཁེངས་པ་བསྐྱུང་པ་
ནི། བཀའ་ལུང་ནམ་མཁའ་ལྟ་བུའི་གཏིང་དཔག་ལ། །ཚད་བཟུང་མཁས་པ་རྣམས་ལ་
བསྐུལ་བ་ནི། །རྨོངས་པ་བདག་གིས་རིགས་པ་མ་ཡིན་པས། །ཅེས་པ། བླ་མའི་བཀའ་
དང་སངས་རྒྱས་ཀྱི་ལུང་ནམ་མཁའ་ལྟ་བུར་གཏིང་ཟབ་པ་དཔག་པ་དཀའ་བ་ལ་ཚད་
བཟུང་སྟེ་ཐམས་ཅད་ལ་བློ་སྦྱངས་པས། མཁས་པ་རྣམས་ལ་ལུང་གི་དོན་སྟོན་པ་དང་
རྟོགས་པའི་དོན་ཉམས་སུ་ལེན་པར་བསྐུལ་བ་ནི་རྨོངས་པ་བདག་གིས་རིགས་པ་མ་
ཡིན་པ་སྟེ། དེ་དག་རང་བས་མཁས་ཅིང་ཉམས་ལེན་ལ་བརྩོན་པའི་སྐྱེས་བུ་ཡིན་པའི་
ཕྱིར་དེ་དག་གི་དོན་དུ་བརྩམས་པ་མ་ཡིན་ནོ།། ་
གཉིས་པ་བརྩམ་པའི་དགོས་པ་ནི། རང་དང་དམན་པ་རྣམས་ལ་ཕན་སྙམ་ནས། །
ཞེས། རང་དང་སྐལ་པ་མཉམ་པ་རྣམས་ལ་ཚིག་དོན་གསལ་གདབ་པ་དང་། རང་བས་
དམན་པའི་གང་ཟག་རྣམས་ལ་ཚིག་དོན་ཤེས་ཏེ་ཉམས་སུ་ལེན་པ་ལ་ཕན་པར་འབྱུང་



303
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
སྙམ་ནས་བརྩམས་པའོ།།
གསུམ་པ་བཤགས་རྒྱུ་དངོས་ནི། བཀའ་ལུང་བཤད་ཁུམས་གོ་ཚོད་འདི་བཀོད་
པར། །ནོང་བ་ཅི་མཆིས། ཞེས་པ། དགོངས་མཛོད་རི་ཁྲོད་ཆེན་པོ་སོགས་ཚད་ལྡན་གྱི་
བླ་མ་རྣམས་ཀྱི་བཀའི་མན་ངག་དང་། ཁམས་བརྒྱད་དང་བྱུང་ཁུངས་མདོ་ལ་སོགས་
རྒྱལ་བའི་ལུང་རྣམས་ལས་བཤད་པའི་དོན་རང་གིས་ཐོས་བསམ་བསྒོམ་གསུམ་སྦྱང་
བའི་རིག་པས་ཁུམས་པ་དང་གོ་ཚོད་ལས་བྱང་ཆུབ་སྒྲུབ་ཐབས་ཀྱི་བོན་འདི་ཚིག་
ཉུང་ཞིང་དོན་མ་ཚང་བ་མེད་པར་བཀོད་པ་ལ། སངས་རྒྱས་དང་རྒྱལ་སྲས་འཕགས་
པའི་དགོངས་པ་ཟབ་མོ་ཤིན་ཏུ་རྟོགས་དཀའ་བའི་དོན་ཅི་ལྟ་བ་བཞིན་རྟོགས་མ་ནུས་
པ་དང་དོན་ཉམས་པ་དང་། དོན་འགལ་བ་དང་དོན་གཅིག་པར་བློས་པ་དང་། ཐེ་
ཚོམ་ཅན་དང་། རིམ་པ་ཉམས་པ་དང་། སྒྲ་དམན་པ་དང་། སྡེབས་སྦྱོར་ཉམས་པ་དང་། །
ཚིག་སྦྱོར་བྲལ་བ་དང་། འགལ་བ་སྟོན་པ་ལ་སོགས་པའི་སྐྱོན་གང་ཡིན་པས་ནོངས་
པར་གྱུར་པ་ཅི་མཆིས་པ་དེའོ།།
བཞི་པ་བཤགས་ཡུལ་དངོས་ནི། བླ་མ་སངས་རྒྱས་དང་། །དེ་སྲས་མཁས་པ་
རྣམས་ལ། ཞེས་པ། ཚིག་དོན་དེ་དག་གི་མཐའ་མ་ལུས་པ་ཁོངས་དུ་ཆུད་དེ་སྐྱོན་དེ་
རྣམས་ལས་གྲོལ་ཞིང་གཞན་གྱི་ནོངས་པ་གང་ཡང་བཤགས་ན་དེའི་ཉེས་པ་སེལ་ནུས་
པའི་བླ་མ་སངས་རྒྱས་དང་། རྒྱལ་བའི་སྲས་པོ་གཡུང་དྲུང་སེམས་དཔའ་དང་། ལུང་
རིག་ལ་མཁས་པའི་སྐྱེས་བུ་རྣམས་ལའོ། །
ལྔ་པ་བཤགས་པ་ཕུལ་བ་དངོས་དང་། གསོལ་བ་གདབ་པ་ནི། བཟོད་པར་
གསོལ། །འདི་བཞེས་ཐུགས་གྱིས་ཁྲེལ་བ་ཞི་བར་མཛོད། །ཅེས་པ། ནོངས་པར་གྱུར་པ་



304
སྒོ་བཞི་མཛོད་ལྔའི་ཡང་བཅུད།
གང་ཡིན་པ་དེ་རང་ཁེངས་དང་བཀའ་བློ་མི་བདེ་བ་སོགས་ཀྱིས་མ་སྙོམས་པར་ནོངས་
པ་ལ་ནོངས་པར་ཤེས་པའི་སྒོ་ནས་ཡུལ་དེ་རྣམས་ལ་བཟོད་པ་གསོལ་བ་འདི་བཞེས་
ལ་མ་ཤེས་བཞིན་དུ་མཁས་པའི་ཁེངས་པས་བརྩམ་སེམས་སོགས་ཐུགས་ཀྱིས་ཁྲེལ་
བ་དེ་ཞི་བར་མཛོད་ལ་བདག་གི་ཉེས་སྒྲིབ་སྦྱོངས་སུ་གསོལ། ཞེས་པའོ། །དབུ་མ་རང་
འགྲེལ་ལས། འོན་ཀྱང་གཞན་དག་སྒྲོས་བསྐུར་འདེབས་ཤིང་ཉེས་པ་བརྗོད་ན་བདེན་
ཚིག་ཁྱད་དུ་གསོལ་བའང་། གཞན་གྱིས་བཤགས་ཀྱང་མི་ཉན་པར་ཁྲོས་པས་གཞན་
ལ་འཚིག་པ་དང་། ཞེན་པའི་ལྟུང་བའི་ཉེས་པ་དེས། དེ་ཉིད་ལ་འབྱུང་བར་འགྱུར་རོ། །
དེ་ལྟར་བཤགས་པ་ལ་ཡང་དགོས་པ་བཞི་སྟེ། རྩོམ་པ་པོ་ཚད་དང་མ་ལྡན་པས་དོན་
ལོག་པ་དང་། གཞུང་སྡེབས་མ་ལེགས་པ་སོགས་ཀྱི་སྐྱོན་མཆིས་ན་གཞན་གྱི་དོན་དུ་
འགྱུར་དཀའ་བར་གཟིགས་ནས་དེ་འདྲའི་ཉེས་པས་གོས་སྲིད་ན་བཟོད་པར་གསོལ་
ནས་བཤགས་པ་ཕུལ་བ་ཡིན་ལ། དེ་ཕུལ་བས་ཉེས་པའི་མི་གོས་པ་དང་། དོགས་པ་
བསལ་བ་དང་། རང་མཁས་པར་བརློམ་པའི་མངོན་པའི་ང་རྒྱལ་གྱི་དྲི་མས་མི་གོས་
པ་དང་། སྔོན་བྱུང་གི་རྩོམ་པ་པོ་རྣམས་དང་རྗེས་སུ་མཐུན་པ་དང་། མཇུག་བསྡུ་བར་
འོས་པས་བསྡུས་པས་རྩོམ་པ་པོ་ཚད་ལྡན་དུ་གོ་བའོ། །ཞེས་སོ།།
གཉིས་པ་བསྔོ་བ་ལ་གཉིས་རྩོམ་པ་པོས་དགེ་བ་གཞན་དོན་དུ་བསྔོ་བ་དང་། གཞུང་
གཞན་དོན་དུ་བསྔོ་བའོ། །དང་པོ་ལ་གཉིས་ལས། དང་པོ་བསྔོ་རྒྱུའི་དགེ་བ་ནི། ལུས་དང་
ངག་ཡིད་དག་པས་འབད་པ་ཡིས། །འདི་བཀོད་དགེ་བ་བདག་ལ་ཅི་མཆིས་དེས། །ཞེས་
པ། འདི་བརྩམ་པའི་དུས་སུ་ལུས་ངག་དང་ཡིད་དག་པ་སྟེ། སེམས་བསྐྱེད་ཀྱིས་ཀུན་ནས་
བསླང་ནས་ལུས་ངག་གིས་འབད་པ་བྱས་ཏེ་གཞུང་འདི་བཀོད་པ་དང་། དེ་ལ་བརྟེན་པའི་



305
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
བྲིས་ཀློག་ཉན་བཤད་ལ་སོགས་པའི་དགེ་བ་ཅི་མཆིས་པ་དེའོ། །བརྩམ་པའི་ཕན་ཡོན་ནམ་
དགེ་བ་ཅི་ཙམ་ཡིན་ཞེ་ན། མདོ་སྡེ་ལས། སྟོང་ཆེན་འཇིག་རྟེན་ཁམས་འདིར་གསེར་དག་
གིས། །བཀང་སྟེ་གང་ལ་སྦྱིན་པར་བྱིན་པ་བས། །ཚིག་བཞི་ཚིགས་སུ་བཅད་པ་གཅིག་
བརྗོད་པས། །དེ་ཡི་ཕན་ཡོན་དེ་ལྟར་འགྱུར་བ་ཡིན། །ཞེས་པ་འཆད་པ་ལ་གསུངས་པ་ཡིན་
པས་བརྩམ་པ་ལ་དེ་བས་ཀྱང་བསོད་ནམས་ཆེའོ།།
གཉིས་པ་བསྔོ་ལུགས་ནི། འཁྲུལ་པའི་མུན་ནག་གནས་པའི་སེམས་ཅན་རྣམས། །
ཤེས་རབ་སྒྲོན་གསལ་བྱང་ཆུབ་ཐོབ་པར་ཤོག །ཅེས་པ། བདག་མེད་པ་ལ་བདག་ཏུ་
འཛིན་པའི་འཁྲུལ་བའི་དབང་གིས་འཁོར་བ་མུན་ནག་དང་འདྲ་བར་གནས་པའི་
འགྲོ་བ་རིགས་དྲུག་གི་སེམས་ཅན་རྣམས་ཀྱིས་ཟབ་པ་དང་རྒྱ་ཆེ་བའི་ལམ་ཕུན་སུམ་
ཚོགས་པ་བདེ་བླག་ཏུ་རྟོགས་པའི་ཤེས་རབ་སྒྲོན་མེ་ལྟར་གསལ་བ་ཐོབ་ནས་ཐར་པ་
བྱང་ཆུབ་མྱུར་དུ་ཐོབ་པའི་དོན་དུ་བསྔོའོ།། །
གཉིས་པ་གཞུང་གཞན་དོན་དུ་བསྔོ་བ་ལ་ཡང་གཉིས་ལས། དང་པོ་རྒྱ་ཆེ་བར་
བསྔོ་བ་ནི། ས་ཡི་རྡུལ་ཕྲན་གྲངས་བཞིན་འཕེལ་གྱུར་ནས། །ཉི་མའི་ཟེར་བཞིན་ས་སྟེང་
ཡོངས་རྒྱས་ཏེ། །ཞེས་པ། སྟོང་གསུམ་གྱི་འཇིག་རྟེན་འདི་རྡུལ་ཕྲན་དུ་བསིལ་བའི་རྡུལ་
གྱི་ཇི་སྙེད་ཀྱི་གྲངས་དང་མཉམ་པའི་སངས་རྒྱས་ཀྱི་ཞིང་རྣམས་ལ་གཞུང་བཟང་འདི་
ཉིད་རྡུལ་དེ་སྙེད་ཀྱི་གྲངས་བཞིན་མང་དུ་འཕེལ་ནས་ཉི་མ་གང་དུ་ཤར་བའི་ཟེར་གྱིས་
མུན་པ་སེལ་བར་བྱེད་པ་བཞིན་ས་སྟེང་ཡོངས་ལ་རྒྱས་ཏེ་འགྲོ་བ་མཐའ་དག་གི་བློའི་
མུན་པ་སེལ་བར་གྱུར་ཅིག ཅེས་པའོ།། །
གཉིས་པ་འགྲོ་དོན་དུ་ཡང་དག་པར་བསྔོ་བ་ནི། འགྲོ་རྣམས་ཉན་བསམ་



306
སྒོ་བཞི་མཛོད་ལྔའི་ཡང་བཅུད།
བསྒོམ་པས་རྒྱུད་སྦྱངས་ནས། །བདག་མེད་དོན་རྟོགས་ཐར་པ་ཐོབ་པར་ཤོག །ཅེས་ཏེ།
གཞུང་རྒྱ་ཆེར་འཕེལ་བ་དེ་ལྟ་བུ་ལ་བརྟེན་ནས་འགྲོ་བ་རྣམས་ཀྱིས་ཐོས་བསམ་བྱས་
ཏེ་བཤེས་གཉེན་བསྟེན་ཚུལ་ནས་བདག་མེད་བསྟན་པའི་བར་གྱི་དོན་རྟོགས་ནས་
བསྒོམ་པས་རྒྱུད་སྦྱངས་ནས། མཐར་ཐར་པ་དང་ཐམས་ཅད་མཁྱེན་པའི་གོ་འཕང་
ཐོབ་པར་གྱུར་ཅིག ཅེས་པའོ། །དེ་ལྟར་བསྔོས་པ་ལ་ཡང་དགོས་པ་བཞི་སྟེ། དགེ་བ་
དེ་དག་སེམས་ཅན་གྱི་དོན་དུ་བསྔོས་པས་ཐེག་པ་ཆེན་པོའི་དགེ་བར་འགྱུར་བ་དང་།
བསྔོ་བ་རྣམ་པར་དག་པས་རྒྱས་ཐེབས་ན་མི་ཟད་ཅིང་རྒྱ་ཆེ་བ་དང་། སྔོན་བྱུང་གི་
རྩོམ་པ་པོ་རྣམས་དང་རྗེས་སུ་མཐུན་པ་དང་། མཇུག་བསྡུ་བར་འོས་པས་བསྡུས་པས་
རྩོམ་པ་པོ་ཁྱད་པར་ཅན་དུ་གོ་བའོ། །དོན་བཅུ་གཉིས་པ་ཉམས་ལེན་ལ་གདམས་པ་
བསྟན་པའོ། །ཞེས་པས། མདོ་བསྡུ་བའོ། །གཞུང་འདིའི་ཚད་ནི་འཕགས་པའི་དབྱངས་
ཀྱི་མིང་ཅན་ཚེག་བར་དགུ་ལ་ཚིག་རྐང་གཅིག་ཏུ་བྱས་པས་ཚིག་རྐང་སྟོང་དང་སུམ་
བརྒྱ་ཉི་ཤུ་སྟེ་ཚིག་རྐང་བཞི་ལ་ཚིགས་བཅད་རེར་བརྩིས་པའི་ཚིགས་སུ་བཅད་པ་
སུམ་བརྒྱ་དང་སུམ་ཅུ་ཡོད་དོ།།
བམས
སྨྲས་པ།
རྒྱལ་བའི་གསུང་རབ་མཁའ་ལྟར་རྒྱ་ཆེ་ཞིང་།
དགོངས་དོན་རྒྱ་མཚོའི་འཇིང་ལྟར་རབ་ཟབ་ལས།།
གང་གི་མཁྱེན་པའི་བློ་གྲོས་སྟོབས་རྒྱས་པས།།
ཡང་བཅུད་བསྡུས་དོན་ནོར་བུའི་འཕྲེང་འདི་སྤེལ།།



307
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
དེ་ཡི་གཞུང་ཚིག་དོན་རབ་གསལ་བ་ཡིས།།
ཚང་ལ་མ་ནོར་ཇི་བཞིན་འབྱེད་པའི་རྒྱན།།
ལུང་རིགས་མན་ངག་གནད་ཀྱིས་འཕྲང་བཀྲོལ་བས།།
དམན་པའི་བློས་ཀྱང་གོ་སླའི་འགྲེལ་བ་འདི།།
བསོད་ནམས་དུ་མའི་དཔལ་གྱིས་རིགས་མཐོར་འཁྲུངས།།
གྲགས་པའི་གཞིར་གྱུར་སངས་རྒྱས་བསྟན་པ་ཡི།
རྒྱལ་མཚན་འཛིན་པ་གང་དེས་རབ་བསྐུལ་ནས།།
དད་འདུན་ལྡན་པའི་བཤེས་གཉེན་དོན་དུ་བཤད།།
དམ་པའི་དགོངས་པ་ཟབ་མོ་རྟོགས་དཀའ་བས།།
བདག་བློ་རྨོངས་པས་ཚིག་དོན་ཅི་ལྟ་བར།།
བཀྲོལ་བར་མ་ནུས་གང་གིས་ནོངས་པ་དེ།།
མཁྱེན་ལྡན་མཁས་པ་རྣམས་ལ་བཟོད་པར་གསོལ།།
བདག་བློ་དམན་ཞིང་སྦྱངས་པ་ཆུང་བས་ཀྱང་།།
བཀའ་དང་མན་ངག་ཟབ་མོའི་དགོངས་པའི་དོན།།
ཅུང་ཟད་རྟོགས་པ་གང་དེ་ལྷག་པ་ཡི།།
ལྷ་དང་ཡོངས་འཛིན་བཤེས་གཉེན་དྲིན་དུ་ངེས།།



308
སྒོ་བཞི་མཛོད་ལྔའི་ཡང་བཅུད།
ལུང་རིགས་གནད་ལྡན་གཞུང་བཟང་འདི་དག་དང་།།
རྒྱལ་བས་བདེན་པའི་གསུང་དབྱངས་སྒྲོགས་པའི་ཚེ།།
ཕྲག་དོག་རུ་ཏྲའི་ཡིད་ཅན་གང་དེ་དང་།།
འདོད་ལྷའི་བུ་མོའི་སྙིང་དང་མཉམ་དུ་བསྲེག །
ལེགས་བཤད་ཚིག་དོན་གསལ་བའི་འོད་དཀར་དང་།།
ནམ་མཁའི་ནོར་བུ་མཉམ་དུ་ཤར་བའི་ཚེ།།
ཕྱོགས་ཞེན་རྨོངས་པའི་མཐར་ལྷུང་གང་ཟག་དང་།།
འབྱུང་པོའི་བྱ་རྣམས་མཉམ་དུ་ལོང་བར་བཤད།།
གསུང་རབ་རྣམ་དག་གངས་རིའི་ངོས་དག་ལས།
བློ་གྲོས་ཚ་ཟེར་ཤར་བས་བཞུས་པ་ཡི།།
དོན་ཟབ་འགྲེལ་བཤད་གཙང་མའི་ཆུ་བོ་འདི།
བློ་གསལ་བློ་ཡི་རྒྱ་མཚོའི་རྒྱན་དུ་བབ།།
མ་ཚངས་ནོར་བ་ཉམ་ངའི་ལམ་བསྟན་པ།། ་
རྟོག་གེ་ངན་པས་སྦྱར་བའི་གཞུང་ལུགས་དང་།།
ལོག་པའི་དུག་ཆུས་མྱོས་པའི་བཤེས་གཉེན་ལ།།
བསྟེན་ནས་བསྐལ་པར་འབད་ཀྱང་ངལ་བར་ཟད།།



309
སུམ་བརྒྱ་པའི་འགྲེལ་ཏི་ཀ་གསལ་བའི་སྒྲོན་མེ།
རྒྱལ་དང་རྒྱལ་སྲས་སློབ་མས་བགྲོད་པ་ཡི།།
གཤེགས་ཤུལ་ལམ་བཟང་བསྟན་པའི་གསུང་རབ་འདི།།
ཡིད་བཞིན་པད་མའི་མཚོ་ལ་ངང་པ་ལྟར།།
ལེགས་འདོད་རྣམས་ཀྱིས་སྤྲོ་བས་འདིར་འཇུག་རིགས།།
བསམ་སྦྱོར་རྣམ་པར་དག་པས་འབད་པ་ཡི།།
འདི་བརྩམ་བསོད་ནམས་གང་ཐོབ་དེ་ཡི་མཐུས།།
མ་རྣམས་འགྲོ་བའི་ཉེར་འཚོའི་གཞིར་གྱུར་ཏེ།།
འདྲེན་པ་བླ་མེད་ཐོབ་པའི་དོན་དུ་བསྔོ།།
གནས་སྐབས་ཀུན་ཏུ་མངོན་མཐོའི་ཡོན་ཏན་དག །
མ་ལུས་ཚངས་པར་ཐོབ་ནས་རྒྱལ་བ་ཡི།།
ལུང་རྟོགས་བསྟན་པ་རང་གིས་རབ་བཟུང་སྟེ།།
སྐལ་ལྡན་རྣམས་ལ་ལེགས་པའི་ལམ་སྟོན་ཤོག།
གང་གི་དད་དང་བློ་རྩལ་རིམ་པ་ཡིས།།
རང་རང་ཚུལ་དང་མཐུན་པའི་གཞུང་བསྒྲུབ་སྟེ།།
ལམ་གྱི་རྟོགས་པ་ཡར་ངོའི་ཟླ་བཞིན་དུ།།
འཕེལ་ནས་ཀུན་ཀྱིས་ཀུན་མཁྱེན་ཐོབ་པར་ཤོག །



310
སྒོ་བཞི་མཛོད་ལྔའི་ཡང་བཅུད།
ལམ་བཟང་སྟོན་པའི་གཞུང་བཟང་འདི་ཉིད་ལ།།
ལྷག་བསམ་དག་པས་རྩོམ་འཆད་བྲི་ལ་སོགས།།
བྱི་དོར་བྱེད་དང་མཐུན་རྐྱེན་སྒྲུབ་པ་དག །
རྟག་ཏུ་བསམ་འགྲུབ་འགལ་རྐྱེན་མེད་གྱུར་ཅིག ། ་
བསE
ཅེས་བྱང་ཆུབ་སྒྲུབ་ཐབས་ཀྱི་བོན་ཚིགས་སུ་བཅད་པ་སུམ་བརྒྱ་སུམ་ཅུའི་ཏི་ཀ་
གསལ་བའི་སྒྲོན་མེ་ཞེས་བྱ་བ་འདི་ནི། སྟོན་པ་རིན་ཆེན་བཟང་པོ་སོགས་དོན་གཉེར་
ཅན་མང་པོས་སྔ་མོ་ནས་བསྐུལ་ཞིང་། ཕྱིས་མངོན་མཐོའི་དཔལ་དུ་མས་བརྒྱན་ཞིང་།
ངེས་པར་ལེགས་པའི་ལམ་ལ་ཡིད་ཆེས་ཐོབ་པའི་དབོན་པོ་གྲགས་པ་རྒྱལ་མཚན་གྱིས་
བསྐུལ་བ་དང་། སྒོས་སུ་སངས་རྒྱས་ཀྱི་བསྟན་པ་ལ་མི་ཕྱེད་པའི་དད་པ་དང་ལྡན་པའི་
དགེ་བཤེས་ཤེས་རབ་འོད་ཟེར་གྱི་དོན་དུ། རྒྱ་རོང་བ་རིན་ཆེན་རྒྱལ་མཚན་གྱིས་ཆུ་བོ་
གསེར་ལྡན་གྱི་འགྲམ་གངས་དཀར་གཉེན་པོའི་རྒྱབ་ཟུར་གྱི་ནགས་ཁྲོད་དུ་སྦྱར་བས་
མཉམ་མེད་རྒྱལ་བའི་རིང་ལུགས་དུས་ཀྱི་མཐའ་ཡང་གསལ་བའི་རྒྱུར་གྱུར་ཅིག སརྦ་
མདཾ། ཤུད་བྷོ།། །།



བསྒྲིགས་རྗེས་ཀྱི་གཏམ།
་ དེའང་བདག་ཅག་གི་སྟོན་པ་བཀའ་དྲིན་ཅན་མཆོག་གི་འཕྲིན་ལས་ཀྱི་རྒྱུན་
དང་། རྟག་གཟིགས་ཞང་བོད་ཀྱི་རིག་འཛིན་ལོ་པཎ་སེམས་དཔའ་སྔོན་བྱོན་དམ་
པའི་ཐུགས་བསྐྱེད་སྨོན་ལམ་གྱི་མཐུ་དང་། སྙིགས་དུས་བསྐལ་ཁུག་གི་སྟོན་པ་ཆེན་
པོ་རྒྱལ་བ་སྨན་རིའི་༧ཁྲི་འཛིན་སོ་གསུམ་པ་མཆོག་དང་། ཡོངས་འཛིན་༧སྨྲ་བའི་
སེང་གེ་རྣམ་གཉིས་ཀྱིས་དཀའ་བ་ཆེད་དུ་བསད་དེ་བཤད་སྒྲུབ་འདུས་སྡེ་རྒྱ་མཚོའི་
ས་བོན་བསྐྲུན་ནས་སྨྱུ་གུ་རྒྱས་འབྲས་བུ་སྨིན་པར་མཛད་པ་དང་། ཕྱོགས་མཚུངས་
བོད་གངས་ཅན་ལྗོངས་སུ་སྲིད་བཟང་གི་ཉི་འོད་ཕོག་པ་དང་ལྷན་སྟོད་སྨད་བར་
གསུམ་གྱི་བླ་མ་དགེ་བའི་བཤེས་གཉེན་རྣམས་ཀྱིས་རང་ནུས་གང་ཡོད་ཀྱིས་བསྟན་
པའི་དགོན་སྡེ་བསྐྱར་བཞེངས་དང་། བཤད་སྒྲུབ་སྒོམ་གསུམ་གྱི་འདུས་སྡེ་བཙུགས་
ཏེ་བསྟན་པ་ཉིན་མོར་བྱས། དེ་ལྟར་དཔལ་གཤེན་བསྟན་ཀོ་རྒྱལ་དགོན་བདེ་ཆེན་
ཀུན་གྲགས་གླིང་འདིར། སྟག་ལའི་ཐུགས་སྤྲུལ་ཟླ་གྲགས་སྐུ་འཕྲེང་བརྒྱད་པ་འགྲོ་
མགོན་སེམས་དཔའ་༧རིན་ཆེན་ཕུན་ཚོགས་རིན་པོ་ཆེ་མཆོག་གིས་དགོན་པ་བསྐྱར་
བཞེངས་གནང་བ་དང་། བཤད་སྒྲུབ་ཀྱི་འདུས་སྡེ་བཙུགས། རྗེས་འཛིན་བླ་མ་མཁན་
པོ་དགེ་བཤེས་དུ་མ་གསོ་སྐྱོང་གནང་སྟེ། བཤད་སྒྲུབ་བསྟན་པའི་གཞི་རྐང་ཚུགས་



312
སྒོ་བཞི་མཛོད་ལྔའི་ཡང་བཅུད།
པར་མཛད།
ངེད་དགོན་འདིའི་འདུས་སྡེའི་དགེ་སློབ་ཡོངས་ཀྱིས་བཤད་སྒྲུབ་འདུས་
སྡེར་དགོས་ངེས་ཀྱི་དཔེ་ཆ་དུ་མ་དཔེ་སྐྲུན་འགྲེམ་སྤེལ་དང་། འདིར་བཞུགས་
སློབ་གཉེར་བར་བོན་སྦྱིན་དང་། ཕྱོགས་ཁག་དཀའ་ངལ་ཡོད་པའི་འདུས་སྡེ་རེ་
གཉིས་ལ་རིན་མེད་དུ་ཕུལ་བ་སོགས་བྱས། ན་ནིང་དཔེ་ཚོགས་དེབ་སོ་གཉིས་
ཅན་པར་སྐྲུན་བྱས་ནས་ཕྱོགས་སོ་སོར་ཕུལ་བ་དང་། འདི་ལོར་དཔེ་ཚོགས་དེབ་
ཕྲེང་བཅོ་བརྒྱད་ཅན་པར་སྐྲུན་ཞུས་པ་ཡིན། དེའི་ནང་དེབ་ལྔའི་མ་དཔེ་མཐུན་
སྦྱོར་བ་ཁྲི་བརྟན་ནོར་བུ་རྩེའི་དཔེ་མཛོད་ཁང་། དེབ་གཅིག་གི་མ་དཔེ་མཐུན་
སྦྱོར་བ་རྩེ་ཞིག་དགོན་གྱི་ཨ་ལགས་ཟླ་བ་ལགས། དེབ་གཅིག་གི་མ་དཔེ་མཐུན་
སྦྱོར་བ་དགེ་བཤེས་གཙོ་ཚུལ་ཁྲིམས་དགེ་རྒྱས། ཞུ་དག་སྐབས་དགེ་བཤེས་བསྟན་
འཛིན་སྐལ་བཟང་དང་། དགེ་བཤེས་བློ་གྲོས་རབ་རྒྱས། དགེ་བཤེས་ཚུལ་ཁྲིམས་
རྒྱལ་མཚན། ཡིག་བཏག་སྐབས་རྨ་རྩ་ཁྱུང་དམར་ཚེ་རིང་། པར་སྐྲུན་མཐུན་རྐྱེན་
སྐབས། རྫོགས་ཆེན་མུ་མེད་གདལ་པ་ཚར་ཆིག་སྟོང་པར་སྐྲུན་འགྲོ་སོང་ཆ་ཚང་
བྱེད་མཁན་འགའ་སྒང་བཙུན་མ་ཤེས་རབ་བཟང་མོ། གཞན་དང་བླང་གིས་ཞལ་
འདེབས་འབུལ་མཁན། འགའ་སྒང་བཙུན་མ་དབྱིངས་རིག་སྒྲོན་མས་སྒོར། ༢༥༠༠
བྱམས་པ་སྒྲོན་མས་སྒོར། ༢༥༠༠ སྨོན་ལམ་བྱམས་མས་སྒོར། ༡༠༠༠ རང་རིག་
སྒྲོན་མས་སྒོར། ༡༠༠༠ ཀུན་བཟང་དབང་མོས་སྒོར། ༥༠༠༠ སྨོན་ལམ་སྒྲོན་མས་
སྒོར། ༡༠༠༠ བྲུ་ཟ་དགའ་སྨན་གྱིས་སྒོར། ༡༠༠༠ ལྷག་དོན་དཔེ་སྐྲུན་ཐད་སི་ཁྲོན་
མི་རིགས་དཔེ་སྐྲུན་ཁང་གི་དབུ་ཁྲིད་ཨ་སྔགས་ཚེ་རིང་བཀྲ་ཤིས་དང་། རྩོམ་སྒྲིག་



313
བསྒྲིགས་རྗེས་ཀྱི་གཏམ།
འགན་ཁུར་པ་གཉན་མོ་འགྲུབ། ལས་རྟགས་ཀྱི་མཐུན་སྦྱོར་བ་དབུ་ཆེན་མོ་ཧོར་
ཙང་ནོར་བུ་གཡུལ་རྒྱལ་སོགས་གཙོས་ལས་དོན་འདིར་དངོས་ཤུགས་རྒྱུད་གསུམ་
ནས་རྒྱབ་སྐྱོར་གནང་མཁན་ཡོངས་ལ་ཐུགས་རྗེ་ཆེ། བཀའ་དྲིན་ཆེ་ཞུ་བ་དང་།
ཁྱེད་རྣམས་ལས་རླུང་དར་ཞིང་། ཁ་ལས་དགེ་བ་དང་། བསམ་དོན་འགྲུབ་ཅིང་། སྐུ་
ཚེ་རིང་བ་སོགས་ཀྱི་སྨོན་འདུན་ཞུ་བ་དང་། འདི་ལྟར་རྣམ་དཀར་གྱི་བྱ་བ་རླབས་པོ་
ཆེ་འདི་ཉིད་རྒྱལ་བ་གཤེན་གྱི་བསྟན་པ་རིན་པོ་ཆེར་འཛིན་སྐྱོང་སྤེལ་གསུམ་མཛད་
བཞིན་པའི་སྐྱེས་ཆེན་རྣམ་པ་སྐུ་ཚེ་བརྟན་ཞིང་མཛད་འཕྲིན་རྒྱས་པ་དང་། བཤད་
སྒྲུབ་སྒོམ་པའི་འདུས་སྡེ་དར་ཞིང་རྒྱས་ནས་ཡངས་པའི་འཇིག་རྟེན་ཁམས་འདིར་
ནད་མུག་མཚོན་འཁྲུག་ཞི་ཞིང་འཆམས་མཐུན་ཞི་བདེ་ཡོང་བའི་རྒྱུ་རུ་བསྔོ་བ་དང་
བཅས།
གང་གི་བདེན་ཚིག་རྟེན་འབྲེལ་བསླུ་མེད་ཀྱིས།།
གངས་ཅན་མགོན་པོ་རྒྱལ་བ་སྨན་རི་བའི། །
མདོ་སྔགས་བསྟན་པའི་བ་དན་མངོན་མཐོ་ཞིང་།
སྲིད་མཐའི་བར་དུ་ཡུན་རིང་གནས་གྱུར་ཅིག །
ཞྭ་དཀར་རིང་ལུགས་འཛིན་པ་ཡི།།
འཕྲིན་ལས་གང་ཡང་སྒྲུབ་བྱེད་པའི།།
མ་བདུད་ལྕམ་དྲལ་རྣམས་ཀྱིས་ཀྱང་།།



314
སྒོ་བཞི་མཛོད་ལྔའི་ཡང་བཅུད།
བསྟན་པའི་བ་དན་ཕྱོར་ཞིག་ཀྱི།།
ཁྱུང་ཡུལ་ཀོ་རྒྱལ་དགོན་བཤད་སྒྲུབ་འདུས་སྡེའི་དགེ་སློབ་ཐུན་མོང་གིས་སྤྱི་ལོ་
2014 ལོའི་ཟླ་ 7 པའི་ཚེས་ 24 ཉིན་སྤེལ།



སྒོ་བཞི་མཛོད་ལྔའི་ཡང་བཅུད།
བཀའ་འདྲི་ཞུ་ཡུལ། དབྲ་ཁྱུང་མཁྱེན་རབ་རྒྱ་མཚོ་རིན་པོ་ཆེ།
ལས་དོན་འགན་ཁུར་བ། །
ཧོར་རུ་དགེ་བཤེས་ཡོན་ཏན་ཕུན་ཚོགས།
རྒྱུ་ནེ་དགེ་བཤེས་ཚུལ་ཁྲིམས་བློ་གྲོས།
ཆུ་འཁོར་དགེ་བཤེས་གཡུང་དྲུང་ཚུལ་ཁྲིམས།
ཡིག་བཏག་པ།
རིན་ཆེན་ནོར་བུ། མཁྱེན་བརྩེ་བློ་གསལ། རིག་འཛིན་སྙིང་པོ།
ཞུས་དག་པ།
དགེ་བཤེས་ཚུལ་ཁྲིམས་རྒྱལ་མཚན།
ཀོ་རྒྱལ་དགོན་བཤད་སྒྲུབ་འདུས་སྡེ། །
མདུན་མཇུག་གི་རི་མོ་བ། ཧོར་ཚང་ནོར་བུ་གཡུལ་རྒྱལ།



སྤྱི་ཁྱབ་ཇུས་འགོད་པ། ཨ་སྔགས་ཚེ་རིང་བཀྲ་ཤིས།
རྩོམ་སྒྲིག་འགན་འཁུར་པ། བཀྲ་ཤིས།
སྒོ་བཞི་མཛོད་ལྔའི་ཡང་བཅུད།
སུམ་བརྒྱ་པའི་འགྲེལ།
༼༤༩ལ༥༠༽ །
སི་ཁྲོན་དུས་དེབ་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་བསྐྲུན་ནས་བཀྲམ།
ཁྲིན་ཏུའུ་ཧྲུའུ་ཐུང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༡༤ལོའི་ཟླ༡༢པར་པར་གཞི་དང་པོ་བསྒྲིགས།
༢༠༡༤ལོའི་ཟླ༡༢པར་པར་ཐེངས་དང་པོ་དཔར།
དེབ་ཚད། 1༧༠mmx༢༤༠mm.
དཔར་ཤོག ༢༠.༧༥
ཡིག་འབྲུ་སྟོང་། ༢༤༥
དཔར་གྲངས། ༡༤༢༠༠༠
དཔེ་རྟགས། 1SBN 978-7-5409-5633-2
དཔེ་རིན་སྒོར། ༨༥.༠༠ (པོད༤༩༤༥༠ ）
